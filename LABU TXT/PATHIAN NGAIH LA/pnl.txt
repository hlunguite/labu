1 Aw Vanglian Pen, Halleluia

Kamlala
Aw Vanglian pen Halleluia, 
Honpak ung e Immanuel; 
Pahtawina leh manna tengteng, 
Tangtawn in Nang'a a na hi.

    Halleluia, Halleluia, Amen. (2)

Vannuai mija namchih vontawi 
Angelte tawh houlung tuak ung; 
Na tatna sisan pha vang in, 
Salem Thak tuallai lengkhawm ung

Aw tuibang thuk, gam singbang sang,
Vabang Na pilna leh itna;
Laukha vangkhua a gingthei teng
Leh thangvan tongluang lel theih louh

Aw honhilh in thukna vanglian,
Gankuang leh tongsia banna sing;
Thangvan manglukhu leh simlei
Eden leh Salem Thak kizom.

@ Labu 2019 
2 Hambang Hon Huai In

Zosaphluia (D.E.)
Nuai simlei gam daidam ah hon huai jel in,
Aw Jeho, Vanglian pen Nang na hi;
Kei zaw ka zaitha kiam e, aw Nang in zaw,
Na khut zaitha'n sawnban honkai in;
Van anpha in, khantawn in hon vak inla.

Naktui siangthou libang ching in luangsak in,
Siktui duh zaitha tawl hehnem di'n;
Kammei kuang leh ngoumei tang in honpi in,
Nuaisimlei a jingbang ka zin lai;
Hambang honhuai, lauhuai lumbang honsung in

Lai ka tah di'n ka kiang sawlbang hong hei in,
Albang ka dah luat heh hong nem in;
Khaphamna leh nuai jinmangte lau kei ning,
Jesu thawh bang in thelbang thou ning,
Zaila sa ning, khantawn in hon pahtawi ning.

@ Labu 2019 
3 Thianmang Hong Tualkum In

Rev.Pk.Englian
Salbang hon suahna simthupha in,
Van Ninuai teng jelsuak hen;
Mijata'n Thianmang hon muhna ding un,
Thianmang hong tualkum in

    Aw Thianmang aw, sawnban' honkai in,
    Pi-le-pu dung sun in simlei khimjing ah,
    Albang mang ve ung.

Hizong leh tung Lunmang Jesu in,
Sisa bang mihing honsuah;
Simlei misiang vuitang bang khawm ding in,
Thianmang hong tualkum in.

Thangvan gam nunnopna gam en in,
Albang dahte sawlbang hei;
Tung Thianmang in hambang hon huaita in,
Thianmang hong tualkum in

Thianmang kiang tung di'n niteng pai ing,
Sunkim ngaiin donchim la'ng;
Albang dah luankhi a hulna ding in,
Thianmang hong tualkum in.

@ Labu 2019 
4 Sunni Chin A Muan Toupa

Sunni chin a muan Toupa,
Ka tuanglam khimbang jing in;
Ka ginna malneu mahleh,
Toupa kia ka honlen ding hi.

    Sunni chin a muan Toupa,
    Sun leh jan a muan Toupa;
    Chikmah in ngilh theikei ning,
    Toupa Jesu nung jui jel ning.

Tung Pathian' Khasiangthou in,
Ka lungsung a sunvak hi;
Koimun ah leng laulou in,
Toupa Jesu nung jui jel ning.

Nopna mun a la sa in,
Dahna mun a thuak jel in,
Sihna manna kal ah leng,
Toupa Jesu nung jui jel ning.

Ka damlai ni bei masang,
Simlei albang man masang;
Thangvan tuang ka tun mateng,
Toupa Jesu nung jui jel ning.

@ Labu 2019 
5 A Zilta Lou

Rev. Lienruma
Simlei Aigupta gam ah zaw,
Muanna leh pahna ka zong a;
Damsung manzawh tum in ka vai,
Naubang kahna leh lungkhamna lel hi.

    Aw, i pianna gam in a zilta lou,
    Muanna leh pahna ka zon hang'n;
    Mukei ning e, a mun hilou
    Ka Mang Khrist' gam ahih louh vang in.

Albang mang ding gam a lengte,
Tatna sisan manpha vang in;
Tangtawn hinna tang sam ding in,
Namchih, chi chih ding in a kihongta.

Aw, tua mun a leng sam ding in,
Toupa Na hatna'n honpi in;
Simlei nopna albang manna,
Ngaiin don nawnkei ning, nunlui gam zaw.

Itna Kumpi gam zuan ding in,
Ka laukha aw, nang leng zong in;
Simlei hoihna'n hon sam zongleh,
Lilipal Mang nunnem in hon ngak hi.

@ Labu 2019 
6 Tangthupha Pai Jel In

Mr.Khaikap
Sepgim lungjin buaina kinawkna lak ah,
I Toupa Pathian in hon huh jel;
Pa thuchiam ni thupipen a hong tungta,
Saltangte pawtna ding Ni thupi.

    Tangthupha deihhuai pai jel inla,
    Gammial dang a saltangte pi di'n.

Tang a pi leh pu te'n hiai ni thupi pen,
Mu nuam galdot gige mahle uh;
Mulou in thangvan sang kaizouta uh e,
Van zawhna thupipen tang ding in.

Aw damna damna Gospel thangvel inla,
Kawl kimvel dong in valeng inla;
Gentheite kipahna vakvaite inn nuam,
Na pak gimlim nam teng damna ding.

Aw nam zousiah leh thilsiam zousiahte'n leng,
Toupa thupi pak in aw suah un;
Kalvari a itna lamdangtak ziak in,
Eia di'n damna lui a luangta.

@ Labu 2019 
7 Ka Pa'n Hon Theita

Wm.J.Kirpatrict
A hehpihna a ka khawl in,
Ka pa'n hon theita;
A deihlam nna ka sep chiang in,
Vual hon jawlsak jel;
Kuhkaldan lung a ka theih in,
Kei di'n vualzawlna;
Lungkhamna kisikna vang in,
A itna ka ngah.

A ta a ka om main zong,
Ka pa'n hon theita;
Gamdai haksa a ka len in,
Aman hon veng jel;
Tutan in Aman honpi jel,
Lauhuai lak ah zong;
Nunnuam in ka jui jel ding hi,
Zion tang tanpha'n.

Toupa pahtawi di'n kipia in,
Hiai nuai simlei ah;
Na mawhna teng tawh Amah jua'n,
A hon na dawn ding;
Na lungdamna tul ngeilou ding,
Na Toupa' mai ah;
Toupa pahtawi in la sa in,
Zion tang tanpha'n.

@ Labu 2019 
8 Toupa'n Khawlna A Siamta

C.Z.Huala
Jordan luigal i kai hun chiang,
Kiitna vak gamnuam ah,
Chiaului gal gam Toupa kiang ah,
A inn vak ah i khawl ding.

    Aw ka Toupa, tua itna gam etlawm vak,
    Khawlna'n Na bawlta Na sisan ngei in;
    Kei mikhial in sisan vang in kon juan hi,
    Sisan a silsiang in hon khawlsak in.

Toupa'n hon chiamsa gamnuam ah;
Tawlngak hun ken ngakla'ng e;
Tua nuntakna singlim nuam ah,
Bangchik chiang ka khawl sam diam?

Aw, van Jerusalem Thak nuam,
Etlawm in a thupi e;
Ka laitah chiang in Mang Jesu,
Na khawpi thak hontun in.

Hondampa kiang ka tun chiang in,
Ka lungjinna beita ding;
Buaina khen gam ah tutkhawl in,
Kial lunggimna beita ding.

@ Labu 2019 
9 Toupa Hon Huai In

Ka lenna gamdai a na hi.
Vei leh tak theilou in;
Ka Pa' inn nunnuam hong nai hi,
Chiin ka lamen jel.

Machiang thangvan thawn aw
Ka lungsung a ging in; [ging lawm,
Albang dahna teng tuangnung sia,
Gim leh tawl zouta uh

Laukha siangthou lampi hilh in,
Meipi leh meikuang in;
Kal khat zong suan diklou ding hi'ng,
Nang na honhuai louh leh.

Akhenchiang taklam ka pial dia,
Akhenchiang veilam ah;
Tuabang kalsuan kawm'
Paradis gam tanpha'n. [honhuai in,

Tua gam in ka lailung kuai e,
Simsenglouhte lenna'n;
Kalvari sihna pahtawite,
Pawl nuam veng phat sam di'n.

@ Labu 2019 
10 Itna Piandang

Patea
Aw Kalvari sing khros tung a,
Kei dia kilhbelh kikou;
Jerusalem, Kanan gam tengteng,
Na Mang uh hilou hiam? (2)

    Aw, ka gen theilou, aw ka gen siamlou,
    A itna lamdang lua hi!
    Itna piandang ka gen theilou,
    Hon itdan a lamdang lua!

Puanjak thupi a hong kek a,
Suangpi hong kitam hi!
Itsiam Pathian a lailung sung ah,
Bangzahta'n na ding hiam? (2)

Simlei khimkhua a hong jing a,
Jinpi a hong ling a;
Lau in khovel a taimangta hi,
Misiangte thouta uh. (2)

Babel ah tong kidawng mawh zong,
Simlei namchih mija;
Juda Jentel tuibang a hon gawm
Itna sisan luang in. (2)

@ Labu 2019 
11 Tenna Ding Gamnuam

"Na inn ding Ken ka bawl,
Hoihtak leh nuamtak in;
Na kha tenna ding vantung ah,

    Gilkial, dangtak omlou,
    Na van gamnuam ah jaw,
    Tangtawn kiam theilou Gam nuam ah." (2) D.S

Tua gamnuam mahmah ken
Lungsim mitkha'n ka mu;
Nop leh awl kiam nawnta lou ding,

    Tu'n a gamla nawn kei,
    Tua gam mubang ka ngaih,
    Kei ding a A bawl inpi nuam (2) D.S.

Tua gamnuam keikia inn
Ding hilou, nang ding zong
Nazareth Jesu tenna;

    Tua gam a tengte bangzahta
    A nuam ding! tangtawn a
    Aman hon it vang in. (2) D.S.

Tua gam a innpi hoih,
A nopdan gensenglouh
Tua ah lungkham leh gim beita,

    Aw kilawm leh kipaktak a,
    Zaila sa ding,
    Gamchih a mi kimukim ding.(2) D.S.

Hong un, u-le-naute,
Kisa in hongpai un;
Pai ve ni, Zion gam juan in,
I Hondampa'n a bawl,
Inn nuam a teng ding in;
Sih nawnlouhna gam nuamtak ah.

Sih leh nat a len nawnlouhna,
Lungdon, launa, mulkim,
Lungjuan omta lou ding,
Beita ding khitui luan kahna.

@ Labu 2019 
12 Ka Pa Leh Ka Pathian

Rev. Thangngur
Ka Pa na hi, Ka Pathian ngei na hi,
Gam vangla khelhna sal a ka tan lai,
Na hehpihna simthupha tuang hong tung,
Hong sulhei in kong tan zouta, chiin.
Na hehpihna thupiak zuih zaw,
Kisik om ngeilou uhi Toupa;
Leia mi leh van mi dong in.

Aw Toupa Na hon vualjawlna phate,
Nang sang in zatam in ngaina jaw uh;
Taksap vang a khitui a dai lai' zong,
Na gam leh dikna'n kei hon gamlat ke'n.
Nang ngei Jesu ka hon neih leh,
Bangdang ka ngai ding hiam aw Toupa;
Bangkim a ka bangkim na hi.

Nopna zong in sang tampi vialtai uh,
Mulou in han mial ah mangthangta uh;
Thupina lim a delh uh mei lim bang,
Mu leh tang te'n zong nei denlou uhi.
Nang ngei Jesu neih tak nahi.
Tangtawn dong a thupi leh hoih semsem;
Lei leh van a vualjawlna pha.

@ Labu 2019 
13 Israelte' Khualzin La

Patea
Tanga Aigupta a lungkhamte,
Tungnung' khut in hon pikhia in;
Ngaikei ning e ka gamlui Aigupta,
Hehpihna Mang' thuchiam lam manawh ning.

    Meiding vak, honpi jel in,
    Nang kon jui jel ding uh;
    Na gamchiam Kanan gam hoih,
    Nuam in tuang hontun in,
    Kanan pal zou a len ka nuam hi.

Gamdai puanjak nuai a kipan in,
Kap in Zion ka galdot a;
Lailung juang veng duangvul jel ding hi'ng e,
Kei bang a hon ngai zaw singdang om diam?

Paran gamdai gamkeu ka tungta,
Ka zaitha tawl, hinlouh ka lau;
Nang hon ngai veng, Hinna sing limliap nuam,
Nang lou lungkham hehnem ding dang omlou.

Manawh gamnuam tuang i tung dekta,
Salem vangkhua thawm ngaidih ua;
Kanan lenkawl ni hong suak eng singseng,
Israel, lungkham louin nuamta in.

@ Labu 2019 
14 Toupa Ka Hon Muang Hi

Leia ka neih bang ahia?
Gentheih dahna kia ahi;
Dougal in hon umkimvel,
Niteng' buaina in hon bawm.

    Toupa, Nang ka hon muang hi,
    Tung Pathian Mitel Na hi;
    Niteng' la ka sa ding a,
    Nang kia hon pahtawi ding in.

Bawlhoih thei, Nang hon kem in,
Ka damna'n hon silsiang in;
Huan Na khros ka pahtawi ding,
Thangvan gamnuam tun phain.

Ka damsung in hithei leng
Nangmah na kia ka sem ding;
Nangdi'n ka kimangzou ding,
Niteng' Nang ka hon pawl ding.

Jesu migi hon jel in,
Hong vak in ka kungtung ah,
Huan Na khros ka pahtawi ding,
Thangvan gamnuam tun phain.

@ Labu 2019 
15 Singkhual Ka Thamna

Ngama
Jing ka zinna vangla e,
Singkhual thamna vangla e;
Ka lungsung leh kimkot ah,
Dougal simsenglouhten gawlbang hon um;
Mangbatna aw'n malbang hon kou veng.

    Aw, ka laukha kiang ah leh,
    Ka kungtung ngei ah zong;
    Vengtu thupi, Tanpa Vanglian ka hi,'
    Chiin Toupa, genkik jel in.

Singkhual a ka zin sung in
Singgam a ka tham sung in,
Khattang sawlbang hei ngam la'ng;
Joba' lawmte bang ka lawm hoihte zong,
Khemmi suak jel uh, Nang tellou in.

Kisa nawn uh! aw Toupa,
Simsawm uh midik tung ah,
Ka kha aw, nang zaw pang ken;
Elija' gal, mang David' dougalten,
Thupi a lel uh, Mang Herod in.

Thawmhauhuai gamdai mun ah,
Khemna huih a honglan in,
Sang zatam albang mang uh;
Kei zong Toupa, khemna huihpi hat nua'h,
Albang man lau veng, ka Hondampa.

@ Labu 2019 
16 Hon Huai In , Toupa

Tuanglam lauhuai ah hon huai in, Toupa,
Simmawh leh muhdahna lai' ka leng zong;
Nunnop leh albang dah laitak in zong,
Laukha Siangthou hon huai in.

Gamdai lungkhamhuai a ka len lai in,
Toupa Jesu lailung hon khamuan pen;
Tuanglam hoih leh dik leh a siangthou ah,
Lumbang hon sung jel in, aw Toupa.

Setan leh a hatna kaih zatamten,
Hon nuaisiah dia palbang hon nan lai un;
Toupa maiah lunglau louin pang ning,
Laukha Siangthou, hambang hon huai in.

Tang apan a tuanglam a vakvai hi'ng,
Ka Pa' inn tuangnung ka siahsan apan;
Tu'n sulkik hon lel veng, aw ka Toupa,
Hon kai in, lumbang hon sung jel in.

@ Labu 2019 
17 Kei Ding A Hong Si Hi

Charles Wesley
Jesu min a tungung pen hi,
Simlei leh thangvan ah;
Angel leh mihing in a biak,
Nuai jinmang in a lauh.

    Deihlouhna dang nei nawn kei veng,
    Midang ka ngai nawnlou;
    Khrist sihna kei di'n a hun hi,
    Kei ding a hong si hi.

Jesu' min giloute ding hi,
Gilou adia piak hi;
Gitlouh mohpuak a lamangta,
Gawtmun van a tangsak.

Jesu'n koltangte kolbut sut,
Setan' lu khen sidup;
Hatna neiloute hatna pia,
Misite hinna pia.

Aw, khawvel in mu in thei leh,
A hehpihna hauhna;
A itna khut kei hon pom pen,
Mi khempeuh in sang ding.

A dikna thupi ka ensak,
A hotdamna ka phuang;
Leia ka damsung nasep hiai,
Belamnou en un chih.

Ka hat tawpna'n A min lou leh
Nuamsa ka hi mah ding;
Ka laitah dong' A min gen leng,
'En ve un, Belamnou.'

@ Labu 2019 
18 Aw Jingsolnou, Hon Huai In

Zawmpau
Jakob leh vualpha lei kansang ah,
Aw Pathian, chiam bang kimna Nang na hi;
Phamna chiaului kihawt tung pan in,
Aw thangvan, tuanglam khaubang hong chiah in.

    Aw, jawlbang zam in Jordan tung ah,
    Laulou a kong galkai theihna'ng in;
    Aw Jingsolnou, hambang hon huai in,
    Phamna chiaului lian tung pan in.

Toupa, tuanglam in Na kikhung in,
Na vontawi dougal lau hambang vaiten;
Muanna tangbang damna van Kanan,
Gam hong tung thei phet ding ka hi uhi.

Lamet pialgal tuangtun theihna di'n,
Tuanglam dang bangmah a omkei hial hi;
Tua pan in ka it Toupa Jesu,
Hambang hong huai in, mubang ngaih teng tawh.

@ Labu 2019 
19 Ni Thupi Hong Naita Hi

Mr.Rova
Hun kidangta, vaihawmna ni thupi,
Sunchin ka naih semsem;
Khemna leh lungkham buainate,
Ka dougal tuibang a hong lian.

    Aw, khattang hon nusia ken,
    Ka kiang ah om jel in;
    Zion tang etlawm ka tun ma'n,
    Ka Hondampa, hon pi jel in.

Ka ma ah khemna tuipi a hong-
Man ding lau veng Toupa; lian,
Tua chiaului a tumsate zaw,
Tangtawn gam tuangtungnawn-louding.

Noa damlaia thil omdan bang in,
Leh Sodom khua bang in;
Mahni nopsakna kia zong in;
Aw, Toupa hon heisanta uh.

Na laibu siangthou a kigelh bang
Nuai simlei a buaita in,
Kiitna a hong dai zouta,
Buaina leh lungkhamna'n a dim.

Simlei gimhuaina leh lungkhamnain,
Pa' mel hon musak in;
Zion tate i noplenna'ng,
Ni thupi a hong naita hi.

@ Labu 2019 
20 "Hon Mangngilh Kei Ning''

3 Alex. 118
"Hon mangngilh kei ning'' chih thuchiam manpha e,
Bangmah in ka kha susia, hawlmang lou ding;
Sihna luikuam ah jankhua a mial zong a,
A gallam zek ah tangtawn ni a tang hi.

    "Hon mangngilh kei ning, nusia kei ning,
    Ka khut in hon len ning, Ka angsung honpom ning;
    Hon mangngilh kei ning, nusia kei ning;
    Na Tanpa ka hi, nang ka hon kem ding hi."

Jesu' hon itna, hon khawtuahna vang in,
Ka kipahna Amah bangchi'n ka lak dia?
Midangte kiang ah A hotdamna gen ning,
Amah pom, A thuchiam a tan nading un.

"Hon mangngilh kei ning'' A chih thuchiam muang in,
Kipah leh phat la sa'n masuan in pai ning;
Khawvelin simmawh, lawmten hon nusia zong,
Jesu ka kiang nai ding, hon kipaksak ding

Sana a luan kongpi a ka din chiang in,
Ka gimthuakna teng, ka dahna teng bei ding;
"Nasem muanhuai, hong lut in, Kon kipahpih"
Chih thu kipahhuai ka jak chian' nuam na'n chia!

@ Labu 2019 
21 Tuangnung Hon Selou Aw

Patea
Ngaihtam sial lungjuan ka sial niin aw Toupa,
Heh hong nem in, duanghei lawmnou;
Lelliangthei ngaihtam sial kei di'n,
Naubang kah luankhi hulna hi.

    Aw, ngai veng e, Ka Hondampa,
    Hon huai ve aw, Na tang siangthou;
    Tuang ka tun ma'n Toupa,
    Tuangnung hon sia lou aw

Nun ka nop lai sunnite lenkil ah kia jel,
Vangtah kei di'n khimkhua hong jing;
Lumbang hon sung in ka Limbelh,
Lungjuan ngaihtam sial nawn kei ning.

Albang dahte nuama i lenna'ng ni thupi,
Chikchia'n mel k'on mu ding uhiam?
Angel houlungtuakte lenna,
Aw, donchim thei ding ka hiam aw.

Naubang ka kah sunni tam zong aw Mang Jesu,
Na tongchiam gibang khenlouh gam;
Lawmvualte tawh houlungtuak a,
Ngabang ka lenna di'n hon nem.

@ Labu 2019 
22 Mang' Nna Sep A Kul

Pautinkhup
Tangbang damlai tomkal sungin,
I Jua Pa' nna sem ve ni;
Hun a bei nawn jel main,
Mang' nna i sem ding uh.

    Aw, a kul, Mang' nna sem ve ni,
    I laukha damna ahi;
    Mang' nna sem ve ni,
    Akul hi, a kul hi, chi'n gen kimvel un.

I Mang Jesu Khrist loungal jaw,
Pathian dang omlou uh hi;
Lei leh van vaihawmpa hi,
Nasep in pahtawi ni.

Leitung thupina ngaihnat zaw,
Khelhna leh pukna ahi;
Kihehpih leh kingaihniam,
Pialgal tuanglam ahi.

Van a ka Pa phuhlouhte jaw,
Bawhkhiak vek ding chih ahi
Khiaklah ding a om kei hi,
Mang' nna i sem ding uh.

@ Labu 2019 
23 Tangthupha Ka Kipahna

Suakliana
Hiai khawvel damlai gamdai
Lummei bang jing nuai ah;
Sual chiteng leh lungkhamnaten hon umkimvel,
Himahleh leng ka Hondampa ,
Na simthu hoih ka hon theih in,
Ka lungkhamna teng kipahna a suaksak jel.

    Tangthu hoih ka kipahna,
    Tangthu pha kei dia damna,
    Ka Mang' thukhun thupipen ahi,
    Aw, kei dia damna.

Sual huihpi leh Jinhuaiten
Hon um kimvel zong leh;
Ka Hondampa'n A hehpihna kulhpi sung ah,
Ka laukha liam A pi ding a,
Hon Tanpa' thuchiam khuambang kip,
Bangmah in dal zoulou hi, aw A hehpihna

A hehpihna min thupi-
Pen kia kei di'n manpha;
Kei migilou, liangvai, genthei, hingtak nawnlou,
Tangtawn pialgal lam hon honsak;
A sisan lui siangthou tak in,
Lungsim in hon musak in, aw ka Mang Jesu

@ Labu 2019 
24 Na Laukha In Honthuam In

Duma
Dougal honglang hiai leitung ah,
Setan dougal sunchin in khuaibang hong hang jel;
Laukha'n paibang non kop louh leh,
Na min lawmnou Toupa, hon gum ngamlou ding hi'ng.

    Tang a Na sawltakte Na thuam bang in,
    Na Laukha in hon thuam inla;
    Ginna'n Na mel lawm hon musak in,
    Nuam in na min hon pak nawn ning.

Kalvari mual tung a Toupa'n,
I mawh vang in lungkham haksa chiteng A thuak;
A lungkhamna ngilh vuallouh ding,
Khelh vang in aw, A lungkhamna i ngilh zouta.

Hon ngaidam in, aw Mang Jesu,
Kou dia lungkhamna Na thuakte ngilh mahle ung;
Nang anbang hon Itpa Na hi,
Ka hon ngai hi Toupa, Na mel hon musak in.

Na gam tungding ding in Toupa,
Na tatsate khelhna sal pan pikhia ding in;
Khelhna gallian nuaisiah ding in;
Lunglau ung e, Immanuel, hon huai nawn in.

@ Labu 2019 
25 Lambang Hon Pak Jel Ning

Siama
Khawvel khelhna jing nua'h,
Laukha in hon huai in;
Anbang non itna thu,
Ka gen gen nuam hi.

    Thuaknatdan gensenglouh,
    Hamsia thuak singdawn ah;
    Kei di'n Na hong thuakta,
    Lambang hon pak jel ning

Jesu, Na hon itna,
Nuai simlei zilja ah;
Gen di'n hon panpih in,
Nang dia vak hi di'n.

Zion kulhpi pua ah,
Melmaten hon um uh;
Aw, ka Hondampa jaw
Na liangvai lua hi.

Na hon itna simthu,
Na hon panpih kei leh,
Mikhialte jak ding in,
Gensiam thei kei veng

@ Labu 2019 
26 Longpu Jesu Ahi

Suahtakna long ni khat paitou ding,
Jesu suahtakna longpu ahi;
Long sung ah namchih pan mi kimding,
A pilut ding thangvan gamnuam ah.

    Tua gama lut ding in,
    Tua gama lut ding in;
    Long sung ah hong lut un, u-le-nau. D.S.

Jesu'n awlmawhin nang hon sam hi,
Long sung ah hong lut un, mikhialte;
Zion gam juan ding long dang omlou,
Hun lapin hong lut in, long sung ah

Galkaina'ng suahtakna long paileh,
Hong nunghei lou ding, na khou zong in;
Zion gamnuam vak lam kaita ding,
Naubang na kap ding tuipi gal ah.

@ Labu 2019 
27 Nun Nuamta Ning

Ngama
Ka pianna mial mang' kulhpi,
Vak mu ding in aw Jesu,
Na vontawi sual sal a tangsa,
Na banjal zaitha hatin,
Pahna kimna gam etlawm,
Hehpih in tuang hon tun in.

    Huan, lungdamta ning Toupa,
    Huan, nunnuamta ning Jesu;
    Simlei puakgik tengteng tualkhia in,
    Angel lenna khelh om nawnlouhna'h;
    Khantawn in tutkhawlta ning.

Tua gam tuangtun theih nadi'n,
Hih theih bang ahiam ka neih?
Nangmah hihtheihna ngei hi, Pa,
Vak muhna ding lampi hi;
Ken zong ka tang samta hi,
Hon mualsuak sak ngei ding in

Ka sung a om teng lak ah,
A neupen Nangmah na hi;
Hizongleh aw, ka Mang liangvai,
Vaihawmtu hatpen ding in,
Tu'n zaw hon chialta ning e,
Bangkim Nang thu hita hen.

Nang thu in tuibang siang ning,
Khawvel pal ngai nawnlou in;
Nang sianglam zotna lampi dik
Na Bible thu deihhuai hi;
Tudong in aw, ka Toupa,
Ka thubul hong hita hen.

Lungdam thu gen jel ding zaw,
Ka laukha nangmah na hi;
Khelhna chiteng mauna lak ah,
Kalvari vajuan jel in;
Tangtawn hinna na tan pen,
Khawllou in gen tawntung in.

@ Labu 2019 
28 Gilou Sianna Lui

Raja Singh
Luinak a om, sisana luang,
Kalvari pan hong luang;
Tua sisan lui migilou in,
Sianna a muhna hi.

    Aw Kalvari lui kilawm, (3)
    Kei di'n na hong luangkhia

Gilou si ding a kilhbelh un,
Tua sianna lui muta;
Amah bang in gilou leng zong,
Toupa'n hon siangsak thei.

Toupa ngaihpen, Na sisan pha,
Tampiten theilou lai;
Hotdam taten hiai a mu uh,
A puakgik uh tukmang.

Ka ginnain tua lui ka mu,
Luang hi ka gam pha in;
A hon itna ka thupipen,
Ka sih ni tanpha in.

@ Labu 2019 
29 Ngai Veng Immanuel' Gam

Khamthawng
Haibang ka ngak vangkhua minthang,
Tungchiang Jerusalem khawpi;
Nuai simlei lungkhamna, sen naubang kahna mun,
Tuangnung sia'n leng nuam veng.

    Toupa aw, hambang hon huai in,
    Lungkham buaina lummei kaiin hon bawm;
    Ka van innpi minthang gam vangla leh nuam ah,
    Chikchiang' tuang ka tung diam!

Ka tangtawn innpi ding ngai veng,
Suangmantam leh sana vangkhua;
Lungkham, buai, kah omlou, gilkial, dangtak omlou,
Gibang khenna omlou.

Aw ngai veng Immanuel' gam,
Van misiangte tuallenna mun;
Muikhua jinna omlou Belamnou nibang tang,
Zion khawpi tual ah.

Chikchiang' nong tualkum diam, Toupa?
Simlei dahna'n mangbang hon bawm;
Thangvan khopi tual ah ngabang ka len hun ding,
Sunchin gal in don veng.

@ Labu 2019 
30 A Lungkhamna Lung In Gel Ni

Taivela
A lungkhamna mun gal don ni,
Toupa' henkol buhna;
Gethsemani huan etlawm ah,
A khawul sibang luang! D.C.

Simon Barjon na namsau in,
Na dal zoukei ahiam?
Ka Hondampa paipihta uh,
Siampu lian inn sung ah. D.C

Linglukhu leh mangpuan pia uh,
Chiangin chibai buk uh;
Kuahiam hon vua Na gin gen in
Chiin Amah dong uh. D.C.

Aw Hondampa, na lua sa'ng e,
Kei dia na thuakna zaw;
Mikhialten zong khu ngeilou uh,
Na manglukhu bang zaw! D.C.

@ Labu 2019 
31 Aw Hondampa, Hon Ngai Veng

Aw ka Hondampa, mubang hon ngai veng,
Kei di'n lungkham meipi hong jing;
Na mel lawmnouin ka lungkham hon nem,
Jingdam Solnou, hong tang nawn in

    Aw, hon ompih in,
    Mubang hon ngai veng;
    Nang louin jaw ka Hondampa,
    Sunni ka tum zoulou.

Ka mauna gamdai leh buaina apan,
Hon heisan ken, aw Hondampa;
Aw, Na hon itna in hon tuam kimvel;
Tuanglam lauhuai ka jawt laiin

Sihna Jordan chiaului hong lian zong leh,
Hon ompih in, aw Mang Jesu;
Aw, Na tuanglam galmuang sana tual ah,
Nopna zaisa'n hon heisak in.

Salem kulhpi sung Hinna Singlim ah,
Angelte tawh ka leng zong in;
Aw, Nang tellouin jaw ka Hondampa,
Nang ngai' sunni ka tum zoulou.

@ Labu 2019 
32 Selguk Thugil Puakjak

Sainghinga
Tuisuahgiat bang a hehpihna,
Tuilet bang in migitna;
Hinna Mang siangthou A sihna;
Ka hinna tan a si hi;
A hon itna ngilh teitei a,
Phatlou kuahiam om thei ding;
Tawplou hialin van om sungteng,
Amah ngilh lou hial ding uh.

En dih, kalvari mual tung ah,
Selguk thugil a puakjak;
Pathian hehpihna'n achinkhawm;
A luangjak kiman lawmlawm;
Pathian itna leh lainatna,
Mihing lam ah a luangkhawm;
Dikna leh itna kituak in,
Khawvel mawhpua pomta uh.

@ Labu 2019 
33 Bei Hen Ka Ginlahna

Bei hen ka ginlahna, ka kiang ah Jesu,
Pathian in hon hawi ding, Amah ta itte;
Ken A kiang ah ngen leng A hon pe ngei ding,
Ka kiang ah Na om leh launa teng beita.

Ka lampi mial ah Aman hon pi jel a,
A thu jui tawntung ding hon pina peuh ah;
Long sia in mi zousiah tummangpih mahleh,
A simthu gente jaw khangtou den ding hi.

Amah hon itna ken tuin ka muta,
Kei si dinglai Aman hong tankheta hi;
Aman A aw nem in A hon najawl a,
Lungdamtakin Aman kei hong hondamta,

Nat leh gentheih, liangvaih, lungdon bei theilou,
Kei kisaklah ziak hilou, Aman gen zou;
Hotdam hihna'ng thei ing Amah hon hilh hi;
Bangteng hong tung zongleh Toupa juijel ning.

A thuak ngam omlou ding Amah thuak bang in,
A thuakta mikhialte suahtak theihna di'n;
Kei lampi sang a haksa jaw ah paita,
Toupa paina lampi ka jui ngei ding hi.

@ Labu 2019 
34 Zion La Lem In

Duma
Damlai gamdai a khualzin sung in,
Niteng khelhna leh lungkhamnaten
Kipahna thengsak, ngaiin
Toupa kap in kou veng,
Tuin vualzawlna hong langta.

    Aw, a khawl ding phalkei un, (2)
    Ngaiin Toupa malbang kou jel ni

Tang a Babulon a saltangten,
Dah leh kap in Zion galdon uh;
Semgua, kaihging kilawmte
Khawla naubang kapte,
A Mang Jeho un a pikhia.

    Nuam in Zion la lem in, (2)
    Kipak in Toupa lambang pak ni.

Hun nailou hi Laukha aw, sem in,
Buai leh kisaktheih gimthuaknate;
Sem hat in, Toupa,
Na hatna leh hihtheihna in,
Mial nasepte hong beita hen.

    Mial nasepte hawlmang in, (2)
    Toupa, na min kia hong thang ta hen.

Laukha, hon ngai ung, hon pi jel in,
Khelhna leh albang manna gam ah;
Na lampi zuihdan
Theisiam kei veng, Toupa Jesu;
Ka lampi ka ah hon pi in.

    Gam thupi ka hong tun ma'n, (2)
    Vualzawlna khut in hon pi jel in.

@ Labu 2019 
35 Diabol Vanzat Pipen

Ngama
Hun mualliamsa teng a pammaih lua maw, Toupa
Na itna vang in ka samkik thei ding hiam?
Ka ta, hun mualliamsa samkik thei lou e,
Itna thupha phuan laiin koia om na hiam?

    Ka gen thei diam, Toupa,
    Ka gen thei diam, Pa aw?
    Setan vanzat a thupipen kei kana hi.

Beth-lehem a suahtakna dakging hiam na gen?
Kalvari tatna dakging maw na gen?
Ahi, aw ka ta hehpihhuai leh liangvai,
Khovel khelhna palbang na nan zawhlouh jiak in.

Khawvel khelh nopsakna'n hon tumbuai jel mahleh,
Na ta khial kisik na ngaidam jel maw, Pa?
Ngaidam jel e, Ka ta ithuai liangvaite,
Ka khamuanna khut len in, Ka von lungdeih aw!

Toupa, Na taklam hiam, Na veilam hiam len ning,
Na veilam hi zongleh kon len phot ding hi,
Ka letna khut jaw khut taklam ahi ding;
Ka deihsakna khut siangthou len gigeta in.

@ Labu 2019 
36 Nunnopna Suangpi

Rev.Thangngur
Nunnopna Jingsol Toupa,
Bitna Suangpi Mang Jesu;
Endih lei mija vontawi,
Simlei nunnopna zong in;
Albang manna manawh uh,
A machiang uah hong ding in.

    Na mel a kipahna kim,
    Nangmah neih a lungmuanna;
    Simlei mija in hon thei le uh jaw?
    Khelh nopsakna kua'n zong ding,
    Albang manna ding phet in.

Sihna gu a na chi uh,
Khelhna gal a hang chi uh;
Hizong ka Mang Jesu in,
A liangvai koute vang in,
Linglukhu leh hankhuk mial,
Kalvari ah n'ong mualsuah.

A thukdan leh a sandan,
A saudan leh a letdan;
Lei leh vana thil chiteng,
Pau chih leh ginghoih teng in;
Anbang Na itna vanglian,
Nunnuam in phuangjak uhen.

Ka lailung temple sung uah,
Mun sangpen hong tang lechin,
Thupi tung a thupina
Pahna tung a van pahna;
Koua ngei hong hita ding,
Tua pen Nangmah ngei na hi.

Ka kha lungkham bangta in,
Na Toupa'n a hon theita;
Lungkhamna leh haksa ah,
Dah leh kap a na mau in;
Nuaisimlei leh thangvan ah,
It in nang hon en tawntung.

@ Labu 2019 
37 Itna Ka Gensiam Lou

Suakliana
Anbang itna ka gensiam lou, lah ka dai thei lou,
Lei leh van Toupa thupi, siangthou kilawmdan,
Halleluia, i theihsun chiat bek in galdon ni.

    Siangthou (4), Mang tungnung pen;
    Siangthou (3), Hong Hondampa ahi

Anbang itna ka gen siam lou, zana lawmlawm e!
Khawvel mialna leh lungkhamna meipi jing zong;
A liah tuanlou gawtmun in zong ni bangin tang hi.

Halleluia, Halleluia, ni bang in tang hi;
Zion vak tung ah siangthouna la ngaih sa uh,
A phatna la tuipi kihawt bang a dai theilou.

@ Labu 2019 
38 Kilungmuan Tuah Chiat Un

Na lung uh mangbang kei hen,
Limbelh Toupa muang un;
Albang dah in mau kei un,
Toupa Khrist a ihmute,
Hon pi ding ngoumei lai'h.

    Ki lungmuan tuah chiat un, (6)
    Ki lungmuan tuah chiat unla,
    Hiai thu in.

Na lung uh mangbang kei hen,
Toupa Jesu muang un;
Tu'n khimkhua hong jing zongleh
Jing taikhua a hong vak chiang'
Hinna A hong pia ding.

Toupa hong tualkum ding hun,
A ni nai donsak un;
Misiangthoute' na sepsak,
Tungchiang thangvan a chiahpa;
Hong tualkum nawn pah ding.

@ Labu 2019 
39 Mouneipa' Kikou Aw

Ngai un, Mouneipa' kikou aw,
Vaibang tham lel ngoumei lai ah;
Tatten nunnop zaila'n dawn hen,
Hossana, chi a kikou in.

    Ka hong pai pah ding hi,
    Chiin Toupa'n nam chih A hilh;
    Na manta un, nam chih zatamte aw,
    A hongpai ni ding a naita.

Aw tangtawn khua, hong vakta in,
Tatten simlei ngai nawnlou uh;
Na gam thupi Jingsol Aksi
Tawh hong vakin, Aw Mang Jesu.

Aw tangtawn khua, hong vakta in,
Tatte hambang vai sawt lua uh;
Maimit luankhi hulna gamnuam,
Hong kihong in, Salem khawpi.

Mial leh vak in hontuam sung in,
Kipahna kim ka nei theilou;
Aw nopna Toupa, hong leng in;
Na gam lilipak hon khiah in.

Aw, tangtawn mualdawn a panin,
Ka hong painawn ngei ding A chi
Tatten nunnop zaila'n dawn hen,
Hossana, chia kikou in.

@ Labu 2019 
40 Khawvel Mawhna Teng Pua

Ka Hondampa a paipih uh,
Kalvari ah, Kalvari ah;
Khros giktak singbang pua sak uh,
Bah mahmah in a pukpih a,
En un, Pathian Belamnou in,
Khawvel mawhna a pua zouta.

Mikhialten a khaikang uhi,
Kalvari ah, Kalvari ah;
Engbawlna lukhu khusak in,
Hamsia thuak singlel ah A mau;
Tuin zong ka khelh mawhnaten,
Ling sang in a sunna zaw hi.

Nopna siktui siang ka dawnta,
Kalvari mual a hong luangkhia;
Vanmang lukhu i khuk theihna'ng
Aman linglukhu hong khu hi;
Anbang hon itna gen thei ke'ng,
Toupa ka phat tawntungta ding.

Ka Hondampa kha a phamta,
Kalvari ah, Kalvari ah;
A thuak natdante ka theih in,
Ka mawhna meipi bang theng jel;
Sisan phain Ka hon tanta,
Khelhna sal pan pawt in, hon chi.

Sana manglukhu teng sang in,
A linglukhu etlawm jaw hi;
Simlei pallun khempeuh sang in,
A niam lai pen zong etlawm jaw;
A van bukim a kithuam in,
Bangzahta etlawm hi ding hiam.

@ Labu 2019 
41 Lungkham Sawlbang Bang

Upa Thangsang
Thangvan mite gal in don leng,
Nunnop tulsing Toupa bawl bel uh;
Lungkham sawlbang in a bang ua,
Van Mang nunnem tung ah. (2)

Toupa en in, ka lenna mun,
Khemna ngoumeiin mangbang a bawm;
Khemna lummei bangjing nuai ah,
Kinepna'ng omlou hi. (2)

Toupa kenzaw ka damsung in,
Lungkham sawlbang ban na'ng thei kei ve'ng;
Ka lenna gamdai gam ahi,
Naubang nuihna omlou. (2)

Ngaiin mau veng e, Na gam siam,
Silhpuan minthang bat a ka len na'ng;
Ka ngaih niin hongnai henla;
Ka lungsim gilou ah. (2)

@ Labu 2019 
42 Mial Gallian In A Man

Rev . V.T. Kappu
Aw ka Mang khovel khelhna pua,
Mial gallian in a manta;
Angel leh A Jua Van Mang in,
Bangchi'n suihlung a gel ding ua?
A na e, ka Mang nunnem,
Ka suihlung a mawl zouta.

Aw Simon Peter leh Martha,
A phamta, ka Hondampa;
A lenna Kanan gam a ngui,
Khawpi sung leh Temple sung ah,
Bangchin tual ka leng ngam diam!
Hondampa tawh i lenna.

Aw a na e, a na lua e!
Hambang vaihna Kanan gam;
Daibang theng mawh ka lungkhamna,
Sumeon genkhawlhna bangin,
Tuin tuang hong tungta e,
Ka lailung sut bang na hi.

Aw Kana a na mouloplai,
Mubang ngai veng nunnoplai;
Tuin lah pakbang a vulta,
Na sakmel etlawm pa bang mual,
Galili na lenna gam'h,
Chikchiang lai ka leng ding hiam?

Ngai veng e, tang a i heidan,
Hossana a sam lai uh;
Omlaivei leh damlou chiteng,
Nuam leh pak a sulheisakpa;
Aw a pham e, khelh vang in,
Noplai ni lenkil ah kia.

Tuin zaw ka Mang Hondampa,
Na Van gam na tun chiangin;
Linglukhu lah ngai nawnlou dia
Vangletna Na manglukhu pen,
Na khuk chiangin liangvaite,
Hon don un, Angel siang tawh.

@ Labu 2019 
43 Sisan In Hong Tanta

Patea
Aw phat un Pathian Belamnou,
Kalvari a si in;
Nang leh kei A hon tatna di'n,
A sisan hong luangkhia.

    Sisan in, Sisan in,
    Hon tanta, Belamnou sisan in;
    Hon tanta, hon tanta,
    Belamnou, Halleluiah! Phat un.

Aw, Toupa hon itna thupi,
A hauhsak chil vuallouh!
Sang tam kiang' A peta, kei zong,
Vualjawlna honpia hi.

Halleluia, thupina teng,
Aman tang tawntung hen;
Khawvel khelhna leh kei Khris in,
Sisan pha'n hon tanta.

@ Labu 2019 
44 Khemna Tang Nisa

Rev. Thangngur
Aw ka Hondampa mihing n'ong tan lai'n,
Damlou, nat chiteng thuak a hong paikhawmte;
Amau kuamah na nial ngeilou,
Dam leh nuam in Na paisak jel;
Aw, ka laukha liam in zong Nang hon ngai hi.

    Hatloutak in kon juan,
    Hehpihtu Mang nunnem;
    Na khut siangthoutak in hon pom inla,
    Khemna tui kihawt lai hon pikai in,
    Na angsung galmuang mun tuang hon tun in.

Na sakmel ah pahna kim om, chi uh,
Na tongsuah zong khuaiju bangin a khum hi;
Na mihipna Na mel deihhuai,
Na tongsuah khuaiju bang khum tawh,
Aw mu leh theisiam ding in ka hon juan hi.

Na sulnung hon jui ing ka Mang Jesu,
Hiai nuai simlei khimjing ah hambang vai ing,
Mang David meivak tang kilawm,
Nang ngei Jesu Jingdam Solnou;
Aw ka lutang jawn ah hong vak tawntung in.

Ka tung ah khemna tangni sa lua e,
Khemna huihpi chiteng ka kim ah hong lang;
Ka lu sawlbang liah ding omlou,
Na kha jak in kei hong liah in;
Aw khemna huihpi lanlai zong hong len in.

En dih ua i Mang Jesu mel deihhuai,
Gilou kisikte tung ah A nuihmai hi;
I mawh vang ua A thuakna leh,
A nak siangthou a sutna uh,
Aw A thuaknat dan teng A ngilhzouta hi.

@ Labu 2019 
45 Non Itna Lung In Gelmawng

Suakliana
Aw Hondampa sual leh buaina khimjing lai ah,
Laukha'n hambang hon huai in;
Sisan luang a Na tatsate sual a liam in,
Nunnopna tuipi luanglai a khawl.

    Nopna tuipi luang henla,
    Simlei albang dahna;
    Mang Vontawi ka sual Tanpa,
    Ka machiang ah sawlbang hong hei in.

Bangdang teng sang' Na thupi e, ka Hondampa,
Na khutsuak kipahpih ung;
Thilsiam teng sang' Na hoih tungtuang ka Hondampa,
Anbang Non itna lung in gel mawng.

Toupa simlei Na thil thawnpiak masa ahi,
Lei pahna ka simsenglou;
Van mun thupi Na vualjawlna bukim ahi,
Kalvari mual ah kei non pia hi.

Thilsiam teng in Na hehpihna theisiam le uh,
Simlei leh thangvan dong in,
Phatna zaila dim in a ging a dai lou ding;
Thilsiam teng in Nang hon pahtawi hen.

@ Labu 2019 
46 Na Min Kizahtak Hen

Rev. Thangngur
Toupa Na min zah in om hen,
Na gam thupitak in tuang hongtung hen;
Endih, Na gam nuaisiah ding in,
Nuai Jinmang in khelhna hon zang,
Na min lian lawibang hong thang hen.

    Aw Jesu, ka Hondampa,
    Na min hong pahtawi in;
    Phaijang Lili pal vangkhua ngui lai ah,
    Khelhna nuaisiah ding in Nang hong pai in.

Gingtu lai a khelhna ziak in,
I Toupa min tongsia in lel uh e;
A min siat ding phal kei ve ni,
A mel siat ding phal kei ve ni,
I laukha liam damna ahi.

Ka min tongsia a lelna un,
Khasiatna'n hon tun nak, Jesu'n a chi.
A min siangthou pahtawi ding a,
A dikna silhpuan a kithuam,
Tatsa lai'h mi omlou i hiam?

Khelhna in a lua neilou hi,
Laukha simseng louh a pimang zou hi;
Van Mang Vontawi siangthou pen zong,
Nuaisimlei a hong len lai in,
Sisan kai in a mausak hi.

Khelh vang in muanna omlou,
Simlei gimhuai mun ah;
Van gam ka ngai e, ka Jua sau etlawm,
Khelhna lummei bang jing nawnlou chi uh.

@ Labu 2019 
47 Jan Thawmhau Huai

Rev. Thangngur
Jan muikhua jin thawmhauhuai ah i Mang Jesu'n,
A pumpi A hawm a, A sisan a hawm in;
Non theih tawntung na'ng un hiai dawn un, A chi hi,
Albang dah luankhi tawh.

    Bukna a bawl uh a,
    Zion kulhpi sung ah;
    Chinglou in gel teitei uh,
    Vai dik in hawm nuam lou uh,
    I Toupa kung tung ah.

Huan lam juan in pai uh, dougalte tuak ding in,
A lawmvualte selungngai, maimit sing zou uh;
Mang vontawi Amah kia'n, khawul sibang luang in,
Jankhua in A thum hi.

Melma Rom sepaihte'n Amah bawlsia uhi,
Enve ua kotkawl a sisan kai niuniau in;
Khawdung leh khawvai ah nunglehhen in pi uh,
I Mang lelliangtheipa.

Tawp simthu lel lou uh, endih ve ua tua Mang,
Singlamteh a suan ua, Amah khakiak na'ng in,
Kalvari mual lam ah mipi'n a masuan ua,
Etngam vual hilou hi.

Tua mual a tunta ua, a khai ua tullel ah,
A nuai a mipiten saksi bang in awi uh;
Siktui a dawn sak ua, A lu A hong kun a,
A kha a khahta hi.

@ Labu 2019 
48 Lungmuanna Kim

Kamlala
Lungmuanna kim, nunnopna kim,
Hehpihna vak, ka Mang mel ah;
Lusun lai leh thuak lai a nem,
Liangvaite din inn nuam.

A omna mun peuh van ahi,
A khebul a om zong nuam hi;
Lungkham leh mial nuai a bahte,
Nuam in a khawlsak jel.

Aw, i it paisate ka mu,
Kiitna vak ah a hong lang;
Lungtuaka lenkhawmlai zong nuam,
Hong un, chi'n hon sam uh.

Luankhi nul a i khensate uh;
Puanngou silh in leng diamdiam
Lungkham leh dahna teng beita,
Angelte dung sun uh.

Lailung juang veng hiai leitung ah,
Hizong itna Toupa vang in;
Ka laukha a lungdeihte tawh,
Thangvan ah lengkhawm uh.

Hon ngaiveng e, nunnopna pen,
Na thuakna in kahlai hon nem;
Ka lenna mun gamdai ahi,
Gibang hon khen la'ng e.

@ Labu 2019 
49 Ka Tawlta Hi

Rev. Thangngur
Sianglou mun ahi hiam, ka pianna nuai simlei;
Ka tung sunni lenkawl a hong suak niteng in,
Gentheihna leh lungkhamnate'n hon bawm.

    Ka tawlta hi, (2)
    Suangtu khelhna vang a simlei hamsia thuak jaw,
    Ka tawlta hi, (2)
    Ka puakgik hon dawn ding lawm hoih ka ngai.

Sim leh mal ka zong a, lawm hoih dang ka mu lou,
Gentheihna'n hon bawm in ka neih teng mang zouta;
Van Mang Immanuel a hong nai jaw.

    Hiai thu A gen: (2)
    Ka ta na puakgik Ka khebul ah hong nga in;
    Hiai thu A gen: (2)
    Ka khut leh khe en in, na jang ding hi.

Ka it ka na muh in, ka puakgik hon dawn jang;
Lei hamsia teng pua in Kalvari ah A mau,
Hon makhelh in ka nuailam pan hon dom.

    Gensiam leng aw, (2)
    Kei bang a puakgik leh mi lungkhamte kiang ah,
    Gensiam leng aw, (2)
    A hon itna a thukdan, a san dan.

Lei ka Pa gam hilou, ka kha a muang thei diam?
Amah a khuksak uh linglukhu hilou maw?
A paina haksa zongleh ka jui ding.

    Honphal lou ding (2)
    Amah ngilh a simlei pallun zou mai ding jaw;
    Honphal lou ding, (2)
    A omlouhna mun a liangvaih ding jaw.

@ Labu 2019 
50 Kipak Louthei Hi Keng

Kamlala
Ginna'n gelsiam lehang,
Hiai khovel a pan in;
Pak ka nuam Hondampa,
Na hehpihna deihhuai.

    Kipak louthei hi keng, (2)
    Hondampa, Na nak liam,
    Tatna sisan pawtna;
    En in Non tatdan tel;
    Na lua lawmlawm sa'ng e.

Na manna kumsawt gam,
Pel in nuai simlei ah;
Ka dahna uh Na pua
Hamse thuak singdawn ah

Tang a pi leh pute,
Mansaksa van pialgal;
Itna sisan vang in,
Kei in ka na muta.

Angel siangte lenna,
Sunni tumseng lou gam;
Aw, Na sisan vang in,
Chikleh tuang ka tung diam?

Simlei ah liang zongleh,
Hehpihna'n honhuai in;
Ka laukha vangam ah,
Nunnuam in lengta ding.

Na min thupi phat in,
Nuam in zaila sa ning;
Tullou pak Hondampa,
Aw, Na hoih tuan lua hi.

@ Labu 2019 
51 Na Tuailai Hun Hoih In

Aw tuailaite na hun hoih lai,
Toupa a di'n pia un;
Na tuailai hun hoihte Toupa'n A zang nuam hi,
Na Hondampa na sem inla;
Na tuailai hun hoih in.

    Na tuailai hun hoih in,
    Nang hon Siampa Pathian thei in;
    Na hun hoih lai'n Toupa ding in,
    Sem in thanuamtak in.

Hun leh nite tuibang kiam jel,
Damlai ni zong kiam jel,
Hun tampi mualliamta, ni leh kha kidangta,
Aw tuailaite na pak lutlai-
In Toupa nna sem in.

Toupa'n, "Na tuailai hun hoih in,
Ka nna sem in," A chi;
Denchiang in na hun hoihlai mual a liam ding hi,
Tua na hun hoihlai in sem in,
Sem in sep hun ahi.

Noute pai un namchih kiang ah,
Suahtakna thu hilh un;
Kuapeuh Amah ging in tangtawn hinna nei ding,
Na tuailai hun hoih beima in;
Na Toupa nna sem in.

@ Labu 2019 
52 Ka Laukha A Hondamta

Lalthangpuia
Lungkhamna sual chiteng in hon kimvel,
Sihna hontun ding in;
Ginna in nunglam ka enkik a,
Ka Hondampa'n A hon zong.

    Ka kipak mahmah hi, tu in jaw,
    Hondampa migi, anbang hon Itpa'n,
    Ka laukha A hondamta hi.

Kipahna tak lungsung a ka neih
Jesu hon piak ahi pen,
Lei pahna sang a pahna thupi,
Van pahna in ka dim hi.

Belamnou Mang lenna tang ka
Kipahna'n hon dawn a; dot in,
Sihna Jordan ka kai hun chiang in,
Van ankuang ken ka um ding.

@ Labu 2019 
53 Lungkham Meipi Jing

Rev. Thangngur
Getsemani huan ah,
I Toupa Jesu a thum lai'n,
Mipi hongpai khawm ua, i Toupa hong man uh;
A tung simthu lel in mawhpaih uh e,
Siampu lian inn sung ah A sihna'ng lel uh.

    Lungkham meipi jing, (2)
    I Toupa a hon bawm, Kalvari mual tung ah;
    Linglukhu leh tongsia banna sing lou,
    A belh ding neilou hi maw i Toupa in.

Aw, Simon Peter leh,
Nungjui lungkhamte, thouta un,
Na Toupa uh pi uh, A phamna ding mun ah;
Thangvan pan hong tualkum Van Mang lelliang,
A lungkham hehnem ding kuamah omlou hi.

Simlei leh thangvan ah,
A hoih mi gen Hondampa pen,
Thah ding na leh uh maw Zion mipite aw!
A lutlai ni ngilh zou na hi uhiam?
Na pahna pak uhi, tangbang damna pak.

Aw, nou Serafte leh,
Angel siangte'n va endih ua;
Panpih ding neilou na pahna uh Mang Jesu'n,
Khawvel mawhpua a A lungdon laiin,
A Pa malbang kou hi, lungkhamna aw in.

Aw, etngam hilou hi,
I Toupa Jordan galkai ding;
A zaitha hong nem in, A lu hong kun a,
A kha A khah a, kumsawt gam hong tang;
Sual leh dougal nusia'n Jordan gal A kai.

@ Labu 2019 
54 Ginna'n Gal In Don Leng

Denghlira
Min dang tengteng sang in,
A ngaih pen Mang Jesu hi;
Mawhna apan hong tan,
En in, van mangtutphah ah,
Vai A hawm lel hi.

    Ginna'n gal in don leng,
    Anbang itna leh nunnop pallun zouin,
    Aw lungdeih teng tual a leng diam?

Ka laukha hambang vai,
Na Toupa mu lou na hiam?
En in Zion tate,
Tangtawn gam thupi juan in,
Khaubang chiah uhi.

Mawhna in gam thupi
Leh ka Toupa mel a liah;
Pialgal tuanglam haih veng,
Lungkham dahna tuibang lian,
Laukha, hon huai in.

@ Labu 2019 
55 Honpa Kon Ngai Uh

Rev. Thangngur
Anbang non it hiam ka chi a,
Hichi maimah ding hiam?
Lili bang hong pal ding ka sak lai' i gam,
Khimkhua hong jing, taikhua hong val nawn lou hi.

    Aw Galili tuipi tung a Na simthu gen,
    Hon gingsak nawnta in aw Toupa;
    Buaina chiautui in a taihte'n,
    Honpa kon ngai uh.

Na nuaisiah zouta ka sa a,
Hi bang a hon bawl uh;
Na belamte huangsung a ngabang leng lai,
Khelhna'n jaksak, tai ding lunggelta uh.

Gosen gam a a mau bang un,
Ka mau uh nang ngai in;
Tuipi San Na pikaina khut thahat in,
Honpi sam in, zalenna hon tun in.

Mial thuneihna a bei chiang in,
Hon ensak sam ding hi'ng;
Dantan sunggil a saltang zong Ka suah thei,
Keia te hon ngilh thei ding ka hi hiam!

@ Labu 2019 
56 Amah Ka Juan A Pahna Ka Mu

Jesu hon itna ka theih in,
Nuam in Amah ka juan ding;
A hon itna thute ka theih in,
Nuam in ka phat tawntung ding.

    Amah ka juan a pahna ka mu,
    Ka laukha zong A hondam;
    Kei dia mun hon bawlsak thangvan ah,
    Tangtawn in ka tutkhawl ding.

Ka lungkhamna khempeuh A pai
Lungnuam in ka omta ding;pih,
A kiang a tangtawn pahna om pen,
Nunnuam in tengdenta ding.

Sawtlou kal in A hong pai pah ding,
Anbang A itte pi di'n;
A van inn nuam ah A pi ding a,
Pahna tawplou gam nuam ah.

Sunchin khelhna in hon vel zong leh,
Hangtak in ka ding ding hi;
Jesu vangletna in honpi dia,
Khemnate ka nuaisiah ding.

@ Labu 2019 
57 Khawpi Tul Lou Gam Hon Nem In

Thrangchhuma
Zion khawpi ka manawh lai',
Khial a liam in machiang suan la'ng;
Nangmah louin simlei ah zaw kap veng Toupa,
Tang a ka pahna pen Laukha hon huai nawn in.

    Hun mualliamsa ka gel chiang in,
    Ka ngai e, lungdeih ka khente;
    Khen nawnlouhna Immanuel'
    Khawpi tullou gam'n hon nem in.

Ka kahna gam zil in ja e,
Simlei ah zaw vakvai ka hi;
Immanuel mial gal a lian hon huai jel in,
Hiai khawvel leh sihna Jordan ka kai ma in.

Simlei ah zaw kimna ni ding,
Mun omlou hi, ka buaina gam;
Aw bangchik hiam lungdeihte tawh ka len hun ding,
Tangtawn mualdawn ahi, buaina gal a then ding.

@ Labu 2019 
58 Hon Sapna Aw Ngai In

Charley Wesley
Jesu hon sapna aw ngai in,
Nou mikhialte, hongpai un;
Khawlna leh muanna Ka nei hi,
Nang adia Ka hon piak ding.

    Hotdamna kim, (3)
    Tuin nei inla, nuam in. (2)

Tuin tung thangvan sangtak ah,
Om zong leh hon sam lailai;
Ginna in A aw i za thei,
'noute hong pai un,' A chi.

Sapna aw ging a dai pah ding,
Hizong tuin hon sam hi;
Khial aw, hon sapna ngaikhia in,
Bitna sisan lam juan in.

Jesu kiang kia ah na mu ding,
Hinna nang dia piak a om;
Sum leh pai kham leh ngun loua,
Pathian thilthawnpiak ahi.

@ Labu 2019 
59 Na Laukha'n Hon Dimsak In

Lianvela
Simlei ah zaw lungkham tate,
Suah, Tum, Sim, Mal a mi;
Dawnbang tuah ni'n Toupa Jesu hon kipahpi'n,
Houlungtuak a Non itna simthu sutkhawm in;
Simlei kahna teng theng sak in.

    Na laukha'n hon dimsak inla,
    Simlei kahlai bang in;
    Lambang hon pak n'ung anbang Na itte'n,
    Tang a hon deih louh uh;
    Aw vanglian in ngabang leng in.

Ka gen ka sut chim theihlouhte,
Na vang a lengkhawm in;
Lungdeih simthu a sut uh maw Na sisan in,
Mualchin leh tangchin gam apan hong paikhawmte,
Aw hong leng in, hon siangsak in.

Nuaisimlei zaw lungkham kahna,
Mun in na gel zong a;
Laukha siangthou thupi leh vualzawlna manpha,
Zata din lungdamhuai leh lungsung hoihna hi'n;
Aw Laukha Siangthou hon pia in.

Aw Mang Jesu, thawmhau tak in,
Hon omsak kei hial in;
Aw Na vang a lawmvual ngaihteng a hong kim chiang',
Kumtawn a nuai simlei pallun tuangnungsia in,
Zata lunglai ah hong teng in.

@ Labu 2019 
60 Muh Kal Ngakla'ng E

Ka gam tul ding ka tenna mun,
Bangchik chiang tuangnung ka siah diam?
Angel siangte leh ka Toupa' mel-
Muh kal ngakla'ng e.

    Aw Jerusalem dai,
    Ka Toupa'n thawmhau in A ngak;
    Tongsia banna sing ah thuaksak uh,
    A linglukhu tawh.

Na thuakdan ka gensiam lou hi,
Sual thoihna'n Van Mang Belamnou;
Na hong piang mun genthei Bethlehem,
Bawng inn daidam ah.

Mang Jesu gal in donchim la'ng,
Kalvari lam ka hon zong ding;
Khawvel mawhpua a Na lungkhamna,
Ngilhni omlou ding.

@ Labu 2019 
61 Pahtawi In Om Tawntung Hen Belamnou

Kamlala
Halleluia, aw Halleluia Amen,
Kalvari a itna sisan vang in;
Kahna gam leh lungkhamna jankhua mial,
Nopna van pialgal in hon tanvak.

    Kipahna tullou ding,
    Halleluia, Halleluia,
    Pahtawi in om tawntung hen Belamnou,
    Anbang A itna'n lungkham a nem.

Laukha, hong leng in, pahna gim namtui,
Halleluia, chiin gam daidam ah;
Kipak in hon awi nuam uh liangvaite'n,
Nang Na om leh lei van a tang jel.

Kumkhaw gam leh tangtawn a bei mateng',
Pahna vak thupi, van Saron pak hoih;
Aw Na pallunlai vulni omlou ding,
Nang hon ngai pen ing, hong ompih in.

Khawvel in mel theih leh ka Mang vanglian,
Van angelte lai' pahna kha jak in;
Kalvari a Belamnou hon itna,
Zaila'n awi ding uhi, tangtawn in.

@ Labu 2019 
62 Bible Thutak Ahi

Bible thutak ahi,
Bible thutak ahi,

    Hehpihna kong kihon lai in,
    Lut in, gam siangthou ah. (3) D.S.

Dan palsat mi thuaksak,
Pa' thu kipia ahi;

    A hong tungta teltuamte lak',
    Genthei naubang kahna. (3) D.S.

Niteng hun tuibang kiam,
Damsung zong niteng kiam;

    Khrist tawh nunnuam a lenna ding,
    Ka hun bukim meng hen. (3) D.S.

@ Labu 2019 
63 Simlei Thupina Ka Zon Lai In

D.Angel
Simlei thupina ka zon laiin,
Ka lungsung pan thu hong kigen hi;
Lammang sul hong heita in, hong chi.

    Ka Toupa simlouh ken muan ding neilou,
    Ka lam manna pan kei hon sam hi!
    Toupa Nang loungal muanna omlou.

Genthei in lammang hita leng zong,
Na itna vang' nuamsa ka hita;
Simlei lungkhamna ngilhta ning e.

Aw! Hondampa tun ka hon sam hi,
Ka nuntakna khempeuh Nang kon pia;
Hon zang in, Toupa Nang ading in.

Tun zaw simlei thil nusiata ning,
Ka Toupa Na hinna thu kia lel;
Zaila'n lambang hon pak kumkhua ning.

@ Labu 2019 
64 Ka Ngaihni'n Hong Tung Jel Uhen

En dih, Hondampa na Toupa'n,
Tongsia banna sing ah hon ngak;
Kei zong hon ngak in, Hondampa,
Ka hong pai lampi haksa zong.

    Khemna lampi chiteng ah zong,
    Aw Toupa k'on taisan louhna'ng;
    Van angel lungtuak muanhuaite,
    Ka ngaih ni'n hongtung jel uhen.

En dih ua, hinna ding lampi,
Zuih hak hi, tun louh ding lau veng;
Toupa van Laukha huai louh in,
Kuahiam tua mun tuang tung thei ding.

Chikchiang in kong mu ding uhiam?
Haibang ngakla'ng lei gimhuai ah;
Don jel veng nuam a len hun ding,
Aw Na hon hehpihna vang in.

Tongsia banna tulsing piandang,
Lungkham thuak a Na hong tatna;
Ka hinna pen tulsing ahi,
Chiin pahtawi tawntung thei leng.

@ Labu 2019 
65 Vansin Nuai Zaila Sain Dim Ding

Patea
Aw Toupa Mang David leh a Suan Aksi,
Na dikna gam ading in Nang Na hon bawl;
Aw, nun ka nopna tuisuahgiat bang luanglet,
Phamna luigei ah zaisa'n Na min phat ning.

    Aw Toupa, Na min ngaih lambang pak ning,
    Simlei a Na siam zousia'n pak hen;
    Toupa pahtawina'n aw suah uhen,
    Nuai simlei zaisa in dim ding.

Mihing ka hih main zong Toupa Jesu,
Man dang lamen lou in sisan in nong tan;
Simseng a hon theisiam hi maijen leng jaw,
Nuai simlei zaila sa din dimsak nuam ing.

Koilai ah hiam Toupa, mun na hon bawlsak,
Danial bang in dawngkot pan gal in don ning;
Sana vangkhua siangthou leh a mun thupi,
A gimhuai ah zong khukdin bek in don ning.

Aw, Immanuel lei leh van thak siam ah,
A dung leh vai ah limnga bang leng sam leng;
Buaina chiteng thuak a gibing ka khente,
Van thupina silh in a mel uh mu ning.

@ Labu 2019 
66 Van Mi Tangkou

Thangler
Beth-lehem tang tung ah,
Van misiangthou kikou aw'n hon thawnvel;

    Zata din Tangthu Pha lungdamhuai,
    Tuang hong tung, chi'n gen uh. (2) D.S.

Kuahiam thuak sik A thuak,
Beth-lehem leh Kalvari mual tung ah;

    Gimhuai chiteng thuak mualsuah zou in,
    A pham Kalvari ah. (2) D.S.

Aw, a min Kalvari,
Khawvel Hondampa kha a phamna mun;

    Tangtawn la ngaih in thang kimvel hen,
    Halleluia, Amen. (2) D.S.

Thu in ka genseng lou,
Keia ding in gimhuai chiteng A thuak;

    A lungkhamna thuakpih sam ding in,
    Khawpua ah pai ning e. (2) D.S.

@ Labu 2019 
67 Huai Nawn In Taimangsa Te

Patea
Aw Halleluia! Toupa vanglianpen,
A phatna'n kawlkil teng thawn hen;
Namchih Mang thupi leh zahom pen in,
Mija lunglai' simthu hong lel nawn in.

    Hambang huai nawn in, taimangsa te,
    Laukha maimitsingte thousak in;
    Simlei huaipa tung Si-al Vanglian pen,
    Albang manna leh dahna gam tanvak in.

Kumpi David leh hambang huai Mosi,
Lei aksi lian mualliamta uh;
Tuin Mang Jesu leh Laukha Siangthou,
I Siampu Lianpen leh i Aksi hi.

Ngoutuisuahgiat leh simlei mual din ma'n,
Theih phaklouh Pathian Nang Na hi;
Sunni leh solkha leh si-al teng in,
Na vakna ningbang zou in a tang uh.

Thuneihna thupi, pahtawina sang pen,
Vualzawlna tang dia lawm na hi;
Leilung pian lai a gawhsa Belamnou,
A sisan in Khawvel hondam hen aw.

@ Labu 2019 
68 Ka Mang Naubang A Kap

Thangler
A manna gam kheng in,
Van Mang Vontawi hong piang;
Beth-lehem bawng inn ah,
Gankuang a hong jal in,
Ka Mang naubang A kap;
Liangvai na lawmlawm e,
A hon khawtuah ziak in.

A hon khawtuah ziak in,
Vanmang Vontawi liangvai,
Lungakna nei lou in;
Guabang ka hinna ding,
Gimhuai chiteng A thuak;
Kalvari mual tung ah,
Kha a phamsak uhi.

Aw tua kalvari mual,
Maimit suan chim la'ng e;
Ka Mang khaphamna mun,
Tualthattu bang in maw,
Khros tung ah a khai ua;
Hibang a pham singdang,
Om diam hong en ve ua.

Simlei mi a pham leh,
Tun leh jua sau sung ah,
Phungvual in gawlbang um;
Ka Mang kha a pham leh
Kalvari mual tung ah;
Phungvual in tuangnung sia,
Giloute kal A ngak.

@ Labu 2019 
69 Buaina Tuipi

Ngama
Lei hamsia thuak Na kungtung ah,
Khelhna lummei bang hong jing in;
Ka Mang mel deihhuai sawlbang liah;
Kawl a nisuah ngak in-

    Mial a sawlbang hei hi'ng,
    Jing taikhua'n hong val in;
    Mial nuai ah kap in ka vai,
    Pialgal sunni hon tan in. (2) D.S.

Buaina chiautuipi Na tung ah,
Galili tuipi kihawt bang',
Ka dougal lian in hat zong leh;
Huih leh tulvuah nuai ah-

    Lungkham albang dahna'n,
    Gawlbang hon um zong leh;
    Long' nung ah ka Mang Jesu,
    Hambang huai ding' hong nai hi. (2) D.S.

Mial a taikhua val ngakte zong,
Tu dong in zong thawn lou uhi;
Ken zong ka Mang Jesu ngak in,
A thuchiam a ding in-

    Kumpi David meivak,
    Ka tuanglam jawtna ah;
    Ka sumlu sawlbang liah di'n,
    Mang meivak a tang nawnta. (2) D.S.

Na sulnung hon jui a Toupa,
Gentheihna ka thuak khempeuhte,
Hehpihna thilpiak a na hi;
Jan mial khengta hang maw!

    Jingkhua hong vak nawnta,
    Thou un Zion vontawi;
    Tangtawn gam adin sem ni,
    Lummei jing a thengsakta. (2) D.S.

@ Labu 2019 
70 Ka Zalenna Ding Gam Nuam

Lenglai Saihnuna
Van khopi tuallai a lengsa,
Lei lungkham thuak in hong thum e;
Pa aw, hon paisanken, A chi,
Panpih A ngai ahi, A mel ka et in.

    Mang mel ka muh chiang' phat in la sa ning,
    Khawvel lungkhamna ka kipahna a hong hi dia;
    Van ka zalenna ding gam nuam,
    Sunchin galdon ning.

Israel vontawi lungmawlte,
Salem kulhsung gal lian suak uh;
Mang sisan nam chih di'n hong luang,
Kei mikhial silsiangna lui siangthou ahi.

Hondampa tatna sisan luang,
Kalvari hamse thuak tulsing
Lel a linglukhu A khuk lai,
Mel mu nuam ing e, aw van khawpi thak tawh.

@ Labu 2019 
71 Galdon Ning Toupa

Lungkhamna in hon tuam kimvel,
Khelhna'n sunchin tuibang hon jawl;
Aw, ngai veng e ka Hondampa deihhuai,
Ka kulhpi leh ka bitna pen;
Hon ompih jel in aw.

    Aw, galdon ning Toupa,
    Lungkham meipi hong jing zong leh,
    Ka laukha tutkhawl na'ng Zion
    Leh Na sakmel deihhuai.

Tuin pak in hong lun nawn in,
Simlei khelhna khimjing lai ah;
Simlei pallun sunchin ningbang zoute,
Na itna theisak nawn inla;
Albang man ding phal ke'n.

Tanga i nopna leh pahna,
Ka mang sakmel deihhuai liamsa;
Tuin pakbang hong vul tadih zongleh,
Aw, A hong lun nawn ngei ding hi,
Nuama zaisak nawn na'ng.

Aw, galdon ni Zion vangkhua,
Lungdeih, lawmvual a kimna uh;
Itte luankhi tawh gibang i khente'n,
Sunchin don in hon ngak den uh;
Tangtawn pah la sain.

@ Labu 2019 
72 Toupa Tawh Kikholhna

Rev. Liensun
Ngaihsutna kim kiman hang in,
Ka Mang' anbang itna kilang tawplou;
Kou ding a Na hinna Na hon piak,
Mizata'n mel in thei chiat le uh;
Kalvari a Na hon thehjak ngei.

    Kipak mahmah ing Toupa,
    Na thupha leh zaila in hon pawl tawntung in;
    Ka lungsung ua thuneihna mun sang tang inla,
    Hotdamna Zoar hon tun in.

Na simthu leh late phuang di'n,
Ka chin kei, Toupa ka lung mawl lua hi;
Nangmah in hon phuang zaw ta mai in,
Mite lungsim sung ah na thu hing;
Hon gelh in tangtawn a hing ding in.

Khawvel thuneihna paikhia un,
Thildang tengteng sang a A deih pen zaw;
I lungsung thukpen ahi jaw hi,
Toupa a ding in mun awngsak un;
Toupa tawh kikholh lugdamna hi.

Toupa hon nusia ngei nawn ke'n,
Ka lungsung thuneihna hong luah inla;
Hong teng tawntungta in, Mang Jesu,
Thildang bangteng zong ngai nawn kei ning;
Zion la lem in nunnuam ta ning.

@ Labu 2019 
73 Kalvari A Pathian Hehpihna

Suakliana
Jerusalem Zion khopi gal in don un,
Aw, mi a tam Belamnou Mang len na'ng
Mun a om lou;
Aw, lungkhamna leh pahna Kalvari
Tang a kilang hi.

    Aw nam tengteng leh,
    Chi chih pau chihte;
    Van Mang naubang a kahna Kalvari ah,
    Khentuam neilou uh. (2) D.S.

Jerusalem khawpi thak nuam galin don un,
Aw, mi atam Belamnou Mang lenna
Mun etlawm ah;
Aw, Kalvari a Pathian' hehpihna,
Lung a gel kul hi.

Halleluia, gensiam leng aw, Halleluia,
Aw, hehpihna dai ngeilou kipahna
Hinna pak hoih;
Gensiam om di'am, sutsiam om him di'am maw-
Aw, A hon itna.

@ Labu 2019 
74 Ka Bitna Kulhpi Na Hi

Lungkham buaina dougal hong lang e,
Albang dah ni'n aw Na vak hong tangkhia hen;
Dougal hong lang, Setan dougal hong lang,
Hon veng in aw, Na gam tan lou ding'.

    Hon paisan ke'n ka Mang Immanuel,
    Nang hon ngai pen veng, nuai simlei ah;
    Buaina dougal hong lian zong leh,
    Ka bitna galven buk Kulhpi Na hi

Aw Hondampa, khemna gallian in,
Ka hon pe ding aw, Gehen gamnuam, a chi!
Pai ngam la'ng e, mikhial a gawtna uah,
Na gam galmuang Kanan gam lou zaw.

Nopna pialgal ah Na leng zong in,
Malbang kou jel ning, Hondampa mel deihhuai;
A hong lang e, Na gam doutu sual gal,
Ka tuanglam hon dal Nang nuaisiah in.

Sunni bang Na tanna gamnuam ah,
Dougal omlou maw, albang dah nawn kei ning?
Melmu nuam veng jingtui bang hong la in,
Angel siang leh misiangthou' lenna'.

@ Labu 2019 
75 Pathian Khat Lel Om

Zawmpau
Lei ah pathian tampi om zong,
Pa Pathian khat kia lel van ah om;
Bul leh tawp bei omden Pathian ahi.

    Aw u leh nau, nu leh pa itte,
    Tangtawn hin kiamlou neihna din;
    Lunghei unla, Pathian hon bel un.

Juauthei hinna bei pathiante'n,
Lampi mial ah hon pimang tawntung;
Dahna loungal bangdang neilou uhi.

Khelhna bulpi Lungzaipa in,
A sep leh a kipahna pen zaw;
Laukhate gawtmun a pilut ahi.

Ngai un, ei hon siam Pathian in,
A mi mangthangte zonkhiakna di'n;
A Tapa tang neihsun A hon pia hi.

@ Labu 2019 
76 Hon Na Pi Jel In Mang Jesu

Simlei pak hoih ka nen a lunte,
Daibang thengsak in meipi jing tawh;
Na tuanglam tang a manglou in,
Sakmin lamna Jordan gal lehlam ah.

    Aw hon pi jel inla,
    Khelhna khukpi sihna mial zou in;
    Honpi jel in aw,
    Immanuel Mang Jesu.

Gam teng ah thangsuak in, Mang liangvai,
Na hon itna gen jeljel in aw;
Na min siangthou pahtawi ding in,
Miteng hilh in aw Kalvari bang in.

Lawmvual lungtuak gibang khenna gam,
Kap in mau uh e, ka Hondampa;
Sisan pha a Na tatsate,
Simlei pak hoih pak in a leng nawn uh.

Kumpi David Jingdam Solnou aw,
Hong vak nawn in ka lailung sung ah;
Khelhna khimjing nuai a lengte,
Na vang zou din aw hon pi kik nawn in.

@ Labu 2019 
77 Ka Laukha Hondam Ding In

Rev. Thangngur
Hondampa zaw ka theih ma in,
Singdang Pathian hiam aw chi'ng e;
A Tangthu Pha ka hon sim leh,
Ka Pa, ka mansan A na hi.
Ka manna lauhuai a A hon zonna ah,
Gimna chiteng A hong thuak a;
Ka laukha hondam ding in.

A Tangthu Pha gen lel in zong,
Lailung sung a nuamsak zou ngei;
Kha Siang theihsakna ngial in zaw-
Khitui luang saklou thei lou.
Aw a bukim a muh ka ut lawmlawm ngei,
Ka mawh sianna ding a sisan;
A luanna liamma pawn ngei.

A laitah ding kuan in Jesu,
A melmate ding in thum hi;
Pa aw amaute ngaidam in,
A theihlouh vang uh hi, chiin.
Itna ding in zong a buching zou ngei maw?
Pathian hehpihna Kalvari
Kheng a genthei dang omlou.

Mikhial koute ding in Jesu,
N'ong kipezou na lawmlawm e!
Na silhpuan zong tang zoulou maw?
Na silhpuan ding' aisan uhi.
Hinna tawp dong a anbang hon itpa aw,
Ka laitah kuan dong in Toupa;
Lung in hon ngilh kei ning e.

@ Labu 2019 
78 A Khaikang Uh

Sakeia
Hondampa lungkham in a pai,
A galte'n a kai ua;
A paina ding lam ka et leh,
A sihna ding mun ahi.

    Tua tangtung ah a khaikang ua,
    Hamsethuak singdawn ah;
    Liangvai kahna aw ka jak jaw,
    Hondampa' aw ahi.

A liangvaihna sing khros pua in,
Toupa a pita ua;
Hondampa koikuam tun uh hiam,
Ka Toupa vahuh ning.

Puan thupi leh linglukhu tawh,
I Toupa a kai ua;
Ka tatkhelhna tengteg pua in,
Gentheihna tang juan hi.

Tua ah mipi a kikhawm ua,
Toupa simmawh mite;
Lungkhamnaten Amah a bawm,
Sing khros ah khaikang uh.

@ Labu 2019 
79 Mang Lungnem Ahi

Rev. V.T.Kappu
Ka Mang thuakna ka ngaihtuah chiang',
Naubang kahna'n a lawm;
A mai a betna uh leh a vuakna liam uh,
Ka ngaihtuah ni'n zaw luankhi'n hon tum.

    A na lua e, A hon tatna! (2)
    Khawvel Hondampa sakluang,
    A paipihta uh;
    I Toupa lungching hi, liangvai zong leh.

Juda miten siamtang lou in,
Hon gel mahle uh zong;
Kenzaw hon ngaina veng, ka Mang lungching Na hi,
Koute' mawh vang in aw, kulsin na tang.

Lunta pham leh vual in awi a,
Van Mang pham awilou uh;
Phamna'n naubang a awi, i Mang hehpihhuai hi,
Kulsin ah jalsak uh, mi muhdahpa.

Thelbang thounawnta i Toupa,
Khawlna gam juan ding in;
Oliv tang tung ah ngoumei in a pi a,
Khawlna gam a juanta i Toupa un.

Khawlna gam Na manawh ziak in,
Khawvel a ngui zouta;
Sulkik hon lel dih vaw simlei haksatna ah,
Tatna simthu gen in, tanglam ve ni.

@ Labu 2019 
80 Ei A Hon Tankheta

Puna
Ka Hondampa ka mawh tan in,
Lei ah A vakvai a;
Mikhial hing takloute bang in,
Sing ah a thuaksak uh.

    Aw Hinna Mang siangthoutak in,
    Ei din A thuak zouta;
    Lungkhamna sih dong a thuak in,
    Eite hon tan khiata.

Ka Hondampa'n Ka dang a tak,
Chi a A mau lai in;
Mipi sang tampi te lai ah,
A pe ding omlou uh.

A tuanglamte galdon jel leng, 
Kalvari mual dong in; 
Toupa, hon jui ngam kei ung e, 
Gingtuten a chi uh. 

A lungkham, A thawmhau bang in,
Panpih A ngai gige;
A deihlam na sem jel ding in,
Ka theihna tawm lua hi.

@ Labu 2019 
81 A Kim Zong Kisut Zoulou

Laibata
Sunchin in ka lungtang in Jesu ka ngai semsem hi,
Amah zaw jingsang khawvak thupi sang in kilawmzaw;
Amah zaw ka lunggulh theih khempeuh sang in zong manpha,
Sunchin ama sang in A hong ngaihhuai semsem ahi.

    A kim zong kisut zoulou,
    Hih leitung apan in;
    Tua luigal gam ah Amah
    Ngaihhuai semsem lai ding hi.

Gamlapi apan ka muh in A thupina'n hon tan,
Lili pallun sang' kilawm, jingsol aksi sang' tangpha;
Ka lunggulh bang hong lungkimsak hon nuamsak jeljel hi,
Sunchin ama sang in A hong ngaihhuai semsem ahi.

Khatveivei ka lungkham hang in Aman hong dawnjang a,
Ka dah mahmah lai in Aman A anglai ah hon sia;
Ka mawhna khempeuh hong puaksak Khrist ken ka itpen hi,
Sunchin ama sang in A hong ngaihhuai semsem ahi.

@ Labu 2019 
82 Kahna Omlou Hi Vantung Ah

Dahna leh kahna omlou vantung ah,
Na khempeuh thupi tua mun ah;
Lungkham omlou ding, lungdam kimta ding,
Tua mi honpi lak' i om chiang'.

    Khitui, khitui, khitui luanglou,
    Dahna leh kahna beita hi;
    Khitui, khitui, khitui luanglou,
    Kahna omlou hi vantung ah.

Vangletna'n hon ngak, hon ngak vantung ah,
Ni tum ngeilou hi, tua mun ah;
Honpa tawh om ding eite tua mun ah,
Hon dahsak thei bangmah omlou.

Jingkhua hong vak chiang' khanglou ding tua ah,
Leitung nuntak lungkham bei ding;
Theitel sem ding a, itte it sem ding,
Eite thak kim ding vantung ah.

@ Labu 2019 
83 Na Thuakna Liam

Ngulsang
Nopna leh kipahna Nang a,
Ka nopna leh ka kipahna;
Aw Mang Jesu Nangmah
Hon piak ngei ahi.

    Aw, a na e Pa, Kalvari tang,
    Na thuakna liam ka en ngamlou;
    Na phamna tulsing.

Mi zatamte'n mel in ma uh,
Israel vontawite'n nial uh;
Zentel Saptuamte'n Kalvari
Ah pak uh.

Zentel Saptuamte i vang nei,
Lei a thil thawnpiak gentak louh;
Hotdamna leh van manglukhu
I tan tuan.

Pianthakna Laukha Nang lou in,
Van gam nunnuam tungthei kei ning;
Aw, Mang Laukha Siangthou,
Honna huai jel in.

@ Labu 2019 
84 Pahna'n Kawl Hong Eng

Kamlala
Ka Mang Khros ngai thupi pen ing,
Simlei sum leh pai lamtam sang;
Tua ah namchih mi zata ding,
Kipahna bukim a om hi.

    Aw, kon ngai pen hi, hon phat jel ning e,
    Ka Toupa sing khros ka bitna pen;
    Lungngai tate Nangmah ziak in,
    Ka machiang uah aw, Pahna'n kawl hong eng.

Simlei pallun leh thupina,
Et in lungkhamna tamsak lel;
Tangtawn a laukha khawlna leh,
Kipahna dang khat leng mu ke'ng.

Sual huihpi leh khawnim kal ah;
Leh gal ma a ka din chiang in;
Ka kulhpi leh ka bitna pen,
Kalvari sing hon ngaina veng.

Tuisuahgiat, van leh nuai simlei
Belamnou hong sihna thupi;
Pak in zai sa hen tangtuan in,
Hallelui, Halleluia, Amen.

@ Labu 2019 
85 Tulsing Lem Uh

Rev. Thangngur
Hinna siangthou Siampa a hua uh Zion ah,
Minsiat leh lungkhamna thuak in a mansak uh;
Laikuang a umpih teng dougal tang zouta uh,
A sulnung hon jui uh mipi simsenglouh ten;
Juda machiang suan uh, dawh-ai a man ding in.

Tuachi'n a manta ua, Siampu Lian in sung ah,
Simthu khauhtak chiam uh, linglukhu khusak ding';
Linglukhu lanbang nga, ka Toupa sumlu ah,
Khut in va beng uh a, sisan kai niuniau in;
Ka Hondampa pi uh, Kalvari mual juan in.

Phamna'n tulsing lem uh, Kalvari mual tung ah,
Kilhna sik sekkhol uh, ka Toupa kilhna ding;
Ka Toupa khaikang uh, sakmel vul ningniang in,
A nak ah a sun ua, sisan leh tui hong luang;
Zion kulhpi sung ah simthu lelkhial uhi.

Tuan simthu tuibang tung Hondampa kung tung ah,
Simthu chiamsa bang in Hondampa A phamta;
Thangvan misiangthoute'n jinpi ling zungzung in,
Kulsin a jalsate' Laukha thelbang thousak;
Hondampa sun ding in khaw siangthou tualleng uh.

Na thuakna ngilh chiang in khelhna lummei hong jing,
Maimit khimbang jingsak, Na vak sawlbang liah di'n;
Lummei bang thengsak in, Na vak ngou bang lang hen,
Na sakmel a itna luankhi tuibang hong luang;
Khelhna lungsung mial ah Toupa aw hong leng in.

@ Labu 2019 
86 Zion Kulhpi Sung

Rev. T.V.Kappu
Zion kulhpi sung lung in gel dih ua,
Toupa' lungkhamna mun;
A sisan etsakna'n uain nou A dawn a,
Aw, A lungkhamna mel ka en ngamlou.

Ka Mang' lungkhamna tuibang lian e,
Dal vual ding hilou hi;
Tuangnungsiah nuamlou hi dahna meipi nuai ah,
Linglukhu A khu e, hong en ve ua.

A min luguhmun juan in pita uh,
Tua i Toupa nunnem;
Bah leh lungkham in maw Zion tang mual a khum,
Ka Mang sul hong hei in, chi omlou uh.

Israel vontawite nunsia uh e,
Albang dah kungtung ah;
Van khawpi ngui in simlei in kahla lem hen,
Aw, ka Mang sihna mun Kalvari mual.

Van khua a ngui e, nop la a dai zou,
I Toupa A pham ni'n;
Mial in A mel liah e, sunni zong tang ngamlou,
Mang nunnem sun di'n simlei jinpi'n ling.

"Salpha kha pham ni'n lei leh van kal ah,
Sak a kai," chi umaw?
Van salpha Mang nunnem Kalvari mual tung ah,
Kha a kiak ni in sak a hong kai hiam?

@ Labu 2019 
87 Hondampa Deihlou Uh

Tua jan lungkhamhuai ah,
I Toupa Jesu in;
"Hiaite ka taksa leh
Ka sisan dawn ding hi;
Non theihden na'ng un," chi.

    Hondampa deihlou uh,
    Zion kulhpi sung ah;
    Panpih ding A neilou,
    Sing hamsia thuak a bel.

Thou un hiai a kipan,
I paikhia meng ding uh;
Amah zaw gilou in,
Sim ding uh, chia gelh,
A hong tung dekta hi.

Huan a paikheta ua,
Olive mual lam ah;
Siampu Lianpente leh,
Sepaih chiangtawite in,
Amah hen in vua uh.

Engbawlna mang puan leh,
Linglukhu piandang tawh;
Kalvari manawh a,
Amah a pi lai un,
Panpih ding neilou hi.

Kalvari mual minthang,
Sunchin in galdon ing;
Ka Hondampa deihhuai,
Gilou kal a ding in,
Ka sinlai hon lun e.

@ Labu 2019 
88 Na Hon Itna A Na Lua

Suakliana
Thangvan sang a Toupa Jesu,
Lungkham, genthei nopna Toupa;
Simlei gimhuai teng thuak zou in,
Ei din Toupa A hong vakvai.

    Lamdang na e! lamdang na e!
    Na hon itna a na lua hi;
    Kou dia Na thuakna Kalvari,
    Gen thei kei veng , Toupa Jesu.

Simlei ah lungnopna omlou,
Kap leh mau in albang mang veng;
Hizong itna mel lungdamhuai,
Kou ding' Khris na hong paita hi.

Lungkham buaina chiau tuipi lian,
Pal ngam kei veng ka Hondampa;
Anbang itna Kha Siangthou in
Simlei gimhuaina beisak in.

Khebaite khe in paita uh,
Phakte siansak in omta uh;
Piangsualte'n pianthakna mu uh,
Misite kaihthawh in om uh.

Gentawp thei kei veng, aw Toupa,
Hon ngai tawp thei kei veng Toupa;
Ka lungsung mial hong vaksak in,
Itna lui luang hon musak in.

    Anbang non itna pal zou ning,
    Ka laukha bah hih halh jel in;
    Simlei buaina' ka len sung in,
    Laukha'n hambang honhuai jel in.

@ Labu 2019 
89 Lai A Na Lua Hi

Rev. V.T.Kappu
Awi ve ni aw, Kalvari mual,
I Toupa saksi bang phamna;
Sual huihpi in i Mang
Nunnem tual a kiakna. (2)

Mual minthang hontun in Laukha,
Ka Mang nunnem paipihta uh;
Kap a jui ding omlou,
Ka lai ana lua hi. (2)

Kulsin sung mel munuam veng e,
Ka Toupa luang a sialna uh;
Sanggah liangvai lua hi,
A sih ni tan pha in. (2)

@ Labu 2019 
90 Tu In Toupa, Hon Muta'ng

Kamlala
Tu in Toupa hon muta'ng,
Min dang zong nawn kei ning;
Nangma' angsung ah ka teng ding,
Na itna tuisuahgiat ah.

    Ka Mang hi chia; hon mu ning e,
    Hon mu ning e, ka Mang na hi;
    Aw, Na hon itdan ka theih in,
    Na thuak hi, Kalvari ah.

Aw, Na thuakna Kalvari,
Don ning e, simlei ah,
Itna vang in mel in mu ning,
Aw, ni sang' Na vakzaw hi.

Mipi leh lei lunmangte'n,
Simmoh in kimvel uh;
Nang zaw gentheite Toupa kia,
Kei din Na hun hi, Toupa.

Na pianna leimun niampen,
Na phamna luguh mun;
Na gentheihna paibang kop ning,
Aw nunnuam ning Nang vang in.

@ Labu 2019 
91 Lili Pallun Mang Jesu

C.Z.Huala
Lun leh mang lamtam vaivut suak thei,
Simlei pallun lai sawlbang heu thei;
Tangbang i damlai ni lenkil hong kia zong leh,
Kumsawt guabang hing Jesu nei hang.

    Lili pallun Mang Jesu keia,
    Heisa bang pal thangvan gamnuam ah;
    Ngaihtamsial albang dahin Aman hon nem,
    Lili pallun Mang Jesu keia.

A gam nunnuam sunni bang tang ah,
Jingdam Solnou hon gum Mang Jesu;
Gimthei thuak mahleng hiai leitung lungkhamna ah,
A gamnuam ah tuang A hon tun ding.

Tuin kap in huibang mau zongleng,
Khakiakna dawnbang ka tuah chiang in;
Lunglau kei ning kulsin pan Toupa'n hon phong dia,
Dah leh kahna mittui nulsiang ding.

Lawmvual i ngaihte'n nuai simlei ah,
Tuangnung hon siah chian lungkham ngai ing;
Albang dah kei ning khattang sawlbang ka hei zong,
Lili pallun Jesu'n heh honnem.

@ Labu 2019 
92 Lungkhamna Sing Khros A Pua

Annonymous
Toupa'n anbang hon itna,
Thangvan sana gam tuangnung sia'n,
Sual vontawite hong zong di'n,
A thuak Mang Jesu in.

    Lungkhamna sing khros tuh,
    Kei din A pua a, bah in A puk a;
    Kilhna sikkhet kei di'n a na lua e!
    Aw, ka gen theilou.

Tenna ngeilouh gamlei ah,
Puansan leh linglukhu thuah in;
Lungkham chiteng thuakzou in,
Belamnou Mang Jesu.

Etchim theihlouh Mang Jesu,
Giloute dia sing khros pua in,
Kalvari lam manawh in,
A bah ahi, ka Mang.

Aw, kei ding a thuakzou in,
Kalvari mual sing khros tung ah,
Ka khelhna tengteng pua in,
Hon tanta mang Jesu'n.

@ Labu 2019 
93 Meia Dangkaeng Haltui

Rev. Thangngur
Toupa Jesu aw Nang kon muang hi,
Lungkham dah ni'n kouh ding dang ka nei lou;
Na sisan vang in Nang ka hon nel hi,
Gimna thuak a tat ka hih ziak in.

    Ka gimthuak laiin hong leng in aw Toupa,
    Hambang ka vaih ni'n ngaiin hon don veng;
    Ka gimthuak laiin hong leng in aw Toupa,
    Nang zaw liangvaite nempa Na hi.

Toupa, kua dang kiang ka juan ding hiam?
Nangma'n tangtawn hinna Na nei ngal a;
Na zahngaihna tuipi libang ching in,
Kei gilou nangawn a hontum hi.

Toupa a hun hi Na hoihna zaw,
Ka gimthuakna lamang din Nang kon ngen;
Ka hatlouhna a Na thilhihtheihna,
A kimuh ding Nang Na deihlam hi.

I Toupa Jesu'n manpha A sak,
A mina gim gentheih thuak a na hi;
Mei a dangkaeng a haltui nung ua,
A siangthou kia om kipahpih hi.

@ Labu 2019 
94 Van Mang Jubili

Rev. Thangngur
Adam suan mial nuai a saltang,
Salbang suah ding kua hong kuan ding hiam?
A gimna uh hong thuaksak ding leh,
A sik ua si ding in,
Van Mang Vontawi hong piang.

    Halleluia, nunnuam in pahtawi ni,
    Thangvan Mang Jubili;
    Beth-lehem leh Kalvari tang tung ah,
    Salsuahna dak a ging.

Sheol nuai a Mansoul khawpi,
Sal suahna dak ging na ja uhiam;
Nou ading in van Mang Vontawi ngei,
Sisana kithuam in;
Dougal khawpi a sim.

Nungchiang ah dougal hong lian e,
Khelhna'n a kha jak, hon man ding in;
Jehojire mual ah hong kal in,
Hossana tangkou in;
Salem puanjak nuai ah.

Salem puanjak nuai a bitna,
Salem Mangpa khut a vualjawlna;
Jeho-jire mual a miten zaw,
A tang ngei ding uhi;
Halleluia, Amen.

@ Labu 2019 
95 A Hon Itdan Gensenglouh

Taivela
Anbang Non it vang a Toupa, Na thuakna,
Hon don ning e, Kalvari mual pha in;
Linglukhu khu a Na mela sisan luang lai,
Hon en ngamla'ng e, a na lua hi, Toupa.

    Na hon itna tengteng,
    Thu in ka genseng lou ;
    Na min k'on phat ding bang in,
    Toupa aw, hon phat thei kei veng.

A galdon mite lai' Amah it om lou,
Ka dang a tak, chi a A mau laiin,
Ka Toupa dangtak tui pia ding kuamah om lou,
A nget louh pen zuthuk leh thilkha pia uh.

Na linglukhu bang khu kuahiam om, Toupa?
A lawmlou e, nang ding in linglukhu;
Na van manglukhu koilaia om ahi hiam,
Engbawlna puansan leh linglukhu Na khuk?

A thuaklai mel etin ngilhvual hilou hi,
Nang leh kei vang in maw lei leh van Mang;
Lungkhamna thuak ngeilou lungkham in A thum hi,
Lambang pak ni, anbang hon it Mang deihhuai.

@ Labu 2019 
96 Ka Nopna Pen Nang Na Hi

Thanherha
Simlei thupina leh a hoihna teng sang in,
Melmu nuam veng e, Mang Khrist sakmel;
Engbawlna puan silh in linglukhu khu zong leh,
Etlawm sa'ng lei lunmang teng sang in.

    Aw, ka nopna pen ka Hondampa,
    Ka khamuanna leh ka
    Hoihna in a pal ka lungsung ah,
    Vulni nei ngeilou ka Hondampa.

Hondampa hon itna kuata'n lel thei ding hiam?
Hon zongin lungkham chiteng A thuak;
Beth-lehem leh Kalvari mual a hon zong in,
Honpi kik nawnta, Itna huang ah.

Toupa, Na itna mel etlawm hon musak in,
Lungkham, liangvai, genthei vontawite'n,
Hiai nuai simlei zaw mubang ngainawn kei n'ung e;
Na angsung ah naubang hon pom in.

A hong pai nawn diing vangletna tawh mei tung ah,
Salbang hon suahsa te hong pi di'n,
Simlei gimhuai tuangnung i siahsan ni naita,
Halleluia, kipak ing, Toupa.

@ Labu 2019 
97 Khrist Ka La Ngaihpen

Rev. Thangler
La hoih ding dang mu zou kei veng,
Hiai nuai simlei ah;
Toupa Khrist kei ding a hongsi,
Ka la ngaihpen hi.

    Aw, ka zaila ngaihpen zaw Khrist ahi,
    Khemna huih leh lungkham kihawt lai';
    Ka kulh leh ka kingakna hi.

Simlei a la kilawm dangte,
Pak bang vul zouta;
Ka Mang pahtawina la kilawm',
Vulni nei lou ding.

Lungkham a ka kah lai in zong
Heh hon nem ding hi;
Kinepna dang muzou kei veng,
Khrist kia loungal zaw.

David in kulh in a hon nei,
Hon Tanpa deihpen;
Ken zong hon bel sam ve ning e,
Aw, ka Mang Jesu.

@ Labu 2019 
98 Kei Dia Bangkima Bangkim

Kamlala
Van huihkhi, hon ngai veng aw, hong leng in,
Ka lungsung a lummei jing lenkhia in;
Mial leh lungkham in kei palbang hon nang,
Manawh lai kumsawt pialgal sawlbang liah.

    Aw, Toupa kei dia bangkim a Bangkim,
    Hinna siktuikhuk Na hi, hon ngai veng;
    Thupina leh van mun kon ngen tuan lou,
    Van zaw Nangmah Na hi, hon ompih in.

Tanga Eden pallun zoua lengsa,
Vai ung e, khawvel sual leh mial nuai ah;
Hizong Kalvari mual a lengte zaw,
Kumsawt gam Eden Thak in malbang kou.

Simlei silpak a lunte zong vul uh,
A nopla uleh ging lawmte zong dai ;
Aw ka Mang, Na sakmel zaw tullou hi,
Kumsawt in a pallun in hon nem ding.

Na min ka kouh in mial a hong theng jel,
Gamdai lungjuanna gam zaila'n ka awi;
Ka pahna hong thak jel genseng kei veng,
Na vakin kei din khua a vakta hi.

@ Labu 2019 
99 Buaina Kigawmkhawm

Ngama
Simlei gimhuaina silhpuan bang in ka thuap a,
Taksapna zong ka machiang lummei bang in jing;
Buaina kigawmkhawmten ka Mang' gam hon gamlat,
Tun louh lau veng tungchiang Kanan thak ah.

    Aw ginna'n Na lampi a ka hong laiin,
    Ka Mang Nang Jingsol Aksi'n ka ma honpi in;
    Tungchiang gam nunnuam a hon pikai ding in.

Aw, gimhuaina in damsung hon daih ding ahi,
Tangtawn gam ding hikei maw Toupa, nuai simlei zaw;
Gam thak ngaiin gamdai pan sunchin galdon veng,
Tuangtun kal ngak la'ng tung Salem thak ah.

Aw, haksatna ka machiang thuah bangzah om lai?
Nun sung a ka tuah ding leh dawnbang hon tuak dingte?
Tang a sawltakte Laukha a Na thuam bang in,
Hon galthuam in sual gallian zou ding in.

Simlei gimhuai ah jingzin vaibang tham sawt ing,
Tungchiang a paisaten van Belamnou pahtawi uh;
Khattang in simlei buaina tuibang kihawtte,
Douzou la'ng e, ka Mang Immanuel.

@ Labu 2019 
100 Thahat Leh Hangsan In Om In

Rev. T. Sungte
Tangthupha gen dia N'on sawlna peuh ah Toupa,
Mual sangpi leh tuipi kihawt tung hita zong;
Na thu leh khros etlawm in hon thuam in,
Na itna thupha ken gengen ve ning.

    Kuan khia inla, sem in,
    Hun tuibang kiam tawntung;
    Kalvari tatna a theinailoute hilh in;
    Na paina mun khempeuh na gam hong hi ding hi,
    Thahat leh hangsan hon suah phot mai in;

Lunglau lou in Setan gallian daibang nawk in,
A tawntung na kiang a om ding thu K'on chiam hi;
Keiman k'on sawl hilou hiam, lau het ken,
Thahat leh hangsan hon suah phot mai in.

Ka thuchiam suangpi bang kip hi kipelh ngeilou,
Bangma'n hon nang zoulou ding chi'n thu K'on chiam hi,
Na paina khempeuh nang kon pia ding hi,
Thahat leh hangsan hon suah phot mai in.

Ka hotdamna mual Zion ah hon pikhawm in,
Amau' ding' a tawntung khawlna nuam ka bawlsak;
Thahat leh hangsan in hilh kim chiat in,
Na thaman ding manglukhu etlawm hi.

@ Labu 2019 
101 Mawhna Teng Pawpa

Hrangkapchin
Belam mawh pawpa en ve ua,
A phamna ding lenmual juan in pi uh;
A lungkhamna panpih ding omlou hiam,
Mawh chiteng pawpa.

    Aw ka Mang liangvai, hambanghuai nei lou in,
    Kalvari mual sihsial bang juan;
    Zatam lailung hambang vaita,
    Kap in sulhei uh.

A phamna ding mual a tung ua,
Bangchin a gawt uhiam, va en ve ua;
A puak sing ah etnop in a bawl ua,
Nuihchiam in lel uh.

Maimit suan in naubang nui maw'ng,
A khakiak dan lai ah lenthal bang tham!
A mel siangthou sisan in dimzouta,
Hong en dih ve ua.

A sisan pha hong luan vang in,
Siamlouhtang a khial a liangvaite di'n;
Hinna tuanglam dawngkot A hong hongta,
A tate zuih ding.

@ Labu 2019 
102 Kei Ding' A Hinn A Pia

Saptawna
En in, Hondampa a pita uh,
A linglukhu tawh; 
Melma simsenglouhten kai uh,
Kalvari mual dong in.

    Ka khelh vang ua Na thuaknaten,
    Na khawul sisan in luangsak;
    Na aw nem nou ngii ngei hongluang,
    A tamden ka lailung sung ah.

En ngam kei veng ka Toupa 
Melmate'n vua uh, deihhuai 
A thuak natdan ka gen theilou,
Kei di'n A hinna pia. 

Sihna mulkimhuai A thuaklai in,
Kua in hiam panpih?
Pa aw, Pa aw, chiin A mau,
Sing hamsia thuak tung ah.

Aw ka laukha Hondampa sihna,
Zion juan inla ;
Tua ah ngaihdamna na mu ding,
A sisan apan in.

@ Labu 2019 
103 Khelh Sawpsiang Sisan

Upa Zasiama
Aw koiah hiam, Hondampa in,
Lungkham gimhuai A thuak;
A mel lungdamhuai mu nuam
Itna sisan luanna. veng,

    Aw, Na sisan luang ka muh chiang'
    Ka mawhna teng a sawpsiang dia;
    Lungkham mangbat a beita ding,
    Aw, Na sisan luang ah.

Aw hon ngai veng, Toupa tuin,
Ka mawhna sawpsiang di'n;
Simlei ah zaw Nangmah loungal,
Sianna dang omlou hi.

Ka laitahhun hongtun chiang in,
Itna in honpi in;
Lunglau keining phamna chiaului,
Bit in hong galkai ning.

Tua luiguam gal kongkai chiang in,
Thangvan angelte tawh;
Phaiphuleng leh semgua luang
Phatna dai nawnlou ding. [ging,

@ Labu 2019 
104 Sihna Nuaisiah In A Thouta

Patea
Ngai dih! Kalvari a Na lungkham dah ni'n,
Melma simsenglouh in a pungkhawm uh;
Kuahiam Na lungkhamna sim nuam,
Thangvan lummei in a honbawm,
Kalvari a hon liah.

    Amen, Amen, Halleluiah, Amen,
    Lei leh vanten Amen lem hen;
    Tuisuahgiat leh simlei mualte'n,
    'Hallelui' sa nawn hen.

Ngaidih! Sihna nuaisiah in A thounawnta,
Sihna sun a khawpi nunnuam ngeilou;
Kalvari palzou in leng uh,
Thuakna sun in zawhna pak uh,
Buaina om nawnlou hi.

Phamna chiaugal a aw Salem van khawpi,
Manna gam silpak jemnou in a bawm;
Tua ah phaiphuleng a lem ua,
Vualtungtuang Manglian pahtawi uh,
Phatna dai ngeilou hi.

Aw ka laukha, na khawpi galdon jel in,
Hondampa leh angelte tuallenna;
Sihna lusun, huibang mauna,
Om nawnlou hi, laukha vangkhua',
Naubang kah om nawnlou.

@ Labu 2019 
105 Ka Mawh Sianna Sisanpha

Upa Kapzinga
Gal in don lehang,
Kalvari tang a kha phamna mun;
Khawvel Hondampa i Toupa Jesu,
Lungkham leh mangbatna'n mangbang a bawm.

    A paina ding lam, aw don ngam la'ng e,
    Juda mipi leh melmate kal ah,
    Ka khelh vang a thuak, aw ka Mang Jesu.

Aw, Nong it man in,
Lungkham kihawtvel Kalvari ah;
Liangvai albang mangsa Na hon tanta,
Aw ka mawh sianna Na sisanpha in.

Hiai nuai simlei ah,
Liangvai gentheite Na hong zongta;
Na angsung muanna tuang ka tun mateng,
Hon zong jel ning e, aw ka Hondampa.

Laukha tuanglam nuam,
Si-al piandang aw, Nang hong tang in;
Israelte leh suahlam mipilte,
Tuanglam a Na pi bang in hon pi in.

@ Labu 2019 
106 Thou Aw, Ka Kha

Charles Wesley
Thou aw, ka kha, thou aw,
Na khelhna paisan in;
A hon tatna sisan,
Keia ding a hong luang;
Mang tutphah mai keisik din ding
Ka min A khut ah kigelhta. (2)

Kei dia hon thumsak ding,
Vantung ah Toupa om;
A hon khasiat tatna,
A sisan pha in gen;
A si in khelhna teng silsiang
Hehpihna tutphah maiah theh.(2)

Kalvari a hiamma,
Mun nga a A thuakte;
Thumna manpha hi uh,
Kei di'n nakpi'n thum uh;
Ngaidam in aw, ngaidam in aw
Mawhte tatsa sih phalken chi. (2)

Ka Pathian lungdamta,
A ngaihdam aw ka ja;
A ta ding in hon nei,
Ka lau nawn kei hial hi;
"Abba, Pa aw, Pa aw," chi in,
Lung a muang in tun ka juan hi. (2)

@ Labu 2019 
107 Manglukhu Lawh Ding In

Rev. Thangngur
I lungsung khelhna jing nuai ah,
Thangvan hinna chi kiphum;
Pak ding leh gahsuah ding a
Kem hoih ding in thupiak i hi;
Hinna Manglukhu lawh ding in.

    Toupa Jesu Laukha hon sawl in,
    Nang dinga pak gimnamtui hong hi sam ding in;
    Na Manglukhu thupina di'n,
    Ka hinna uh siangsak in.

I gam lungmawl leh liangvai lai'
Damna Gospel Tangthupha;
Pak ding leh gahsuah ding a,
Kem hoih ding in thupiak i hi;
Dikna Manglukhu lawh ding in.

Toupa Kha Siang pi louh in zaw,
Pilna, siamna, sannate;
Hoihnate leh diknate lungsung a
Hong pak khia ding lai;
Liahdi'n sual gallian suakthei hi.

Hehpihna in kong lianpi a hong,
Van Mang' nna sepna ding in;
Tui malkhat leh singkhuah khat,
Thil simmawhhuai chitengte zong;
Thangvan gam sum a suahtheihna.

@ Labu 2019 
108 Kei Bang A Mikhial Gentheite Ding

Fanny Crossbee
Gamlapi gam khat ah, mual tang om, keu gemgam
Tuipi gal lampek gam khat ah om;
A van siang sensan nua'h Mi khat si ding in pai,
Leitung mi khempeuh nang leh kei di'n.

    Aw, ka lung giksak in, ka khitui luangsak hi,
    Lungsim mitkha a ka et chiang in;
    Jesu hong thuakna mun, hong sihna mun hi a,
    Kei bang a mikhial gentheite ding'.

En dih vaw, bahtak in leitung puakgik pawpa,
Linglukhu khupa hongpai enven;
Khros lel in kunsuk a, zata lai masuan lai,
Tua mual tung ah paitou lailai veh.

Ngai dih vaw, a kilhna sek gingte ke'n za veng,
Ka Toupa sing ah kilhden uh hi;
Tua a khros domtou uh, zata'n lambang pak vel veh,
Kalvari a Belamnou hampha.

A sihlai' kougawp uh, naklah a kipeklai,
A lawmte lah lungkham in kap hi;
Amah tang in bah zong phun lou, thum peuhmah lou,
Tua mual tung a A thuak laitak in.

Tualaiin khua hong mial, suangpite hong kitam,
Lungkham thawmhau phawng a aw kikou,
Sihna gu a thuakpa, i Kumpipa aw hi,
Lungkhamdenna pan ei hong gum ding.

@ Labu 2019 
109 Hotdamna Hong Tungta

Pathian hamsia pua a mangthangsate,
Khelh leh lungkhamna nuai ah i tang;
Hotdamna thupha lungdamhuai pen,
Tuang hong tungta, nuam un Hossana.

    Nun nuam in Gospel Jubili lambang pak ni,
    Lemna Tangthupha hotdamna manpha
    Hon tun mite' khe leh kalsuan etlawm hi,
    Khelhna saltang salbang suahna di'n.

Tangtawn hinna leh damna deih miten,
Van hinna tanghou Toupa muang un;
Aw laukha gilkial hong pai meng in,
Chi'n Jesun aw nem in A hon sam.

Siktui duh, zaitha tawl, hong pai unla,
Kalvari mual ah hong paita un;
Hondampa' nak a sisan luangkhia,
Na laukha di'n hinna tui ahi.

@ Labu 2019 
110 Mu Nuam Veng

Rev. Khuma Biete
Jerusalem khaw pam Kalvari mual ah,
Hondampa lungkham a A mauna mun ah;
Aw laukha Sianghtou tuang hontun in.

    Munuam veng e, aw ka Hondampa,
    A khut, A khe, A nak ah liamma thuak,
    Mi gilou nih kal ah A phamta.

Juda mipite leh siampu liante in,
Nunglehhen in pi uh, Zion kulh sung ah;
Hamsia thuak singdawn ah kilhbelh uh.

Hambang Na vai lua hi, aw ka Hondampa,
Khawvel khelhna vang in Vanmang Ta siangthou;
Lungkham gensenglouh thuak in N'ong si.

Nang hong leng nawn ve aw, Toupa, hon ngai ung,
Gimhuai chiteng thuak a Na hong tatsate;
Khelh leh dougal vang in nguizou uh.

Pentikos Ni bang in aw Laukha Siangthou,
Hinna tui hon tawiin, mei leh huih bang in;
Hong kihawmjak nawn in ka tung uah.

@ Labu 2019 
111 Hinna Tui A Luang Hi

J. Fawati
Hiai ah hinna tui a luang hi,
Kalvari a hong pawtkhia ;
Mi tampi damsakna'n a luang,
Kuapeuh a dawn nuamte ding;
Nang, Eden omlaivei thuak aw,
Hongpiin vadawn meng in;
Tuachiang Kalvari a tuichim,
Na lungsung ah a luang ding.

Huan hiai tui theigige inla,
Midang zong theisak sam in ;
Mi kuapeuh in a dawn aleh,
A dam ngeingei ding, chiin;
Jesu thupina ahi ding,
Thangvan angel siangthoute'n;
Nopna la lamdang lem ding uh,
I Toupa Pathian mai ah.

Hiai apan a tangtawn dong in,
Tua hinna siktui a luang;
Thounawn taten a tui siangthou,
Tangtawn in dawnta ding uh;
Belamnou hinna siangthou in,
Hotdamte kivak ding uh;
Eden thil lui om nawnlou in,
Hin thak in lengta ding uh.

@ Labu 2019 
112 Lungkim Lou Uh

Rev. V. T. Kappu
Sual galdouna a Van Mang Tapa'n,
Linglukhu A khuk ding tuh A en a;
A lungkham a A thum lai in,
A khawul sisan bang luangkhia;
Gethsemani ah,
Nunglehhensawm uh Israelten.

    Lungkim mawh uh, (2)
    Israelte lungkim mawh uh;
    A tung ah paulam bawl uh e,
    Mipi'n vaihawm uh,
    Pilat in kilhbelh din a peta.

A Lal uh hua uh Israelten,
Kalvari tang tung ah a kilhbelh ua;
A tun vangselnu Mari in,
A von tuaidawng lai a tah in,
A laina, chi uh,
Manna gam tuangnungsiah i Toupa'n.

Tua ni lungkhamhuai khimjing nuai ah,
I Mang nunnem laukha khaubang chiah ni'n;
Jerusalem a temple a,
Puanjak thupi hong keksuak in;
Simlei jinpi'n ling,
Mi siangthou laukha sulheizouta.

Hunta e sual galdouna tawp ven,
Khawvel gam teng Toupa leh Khrist gam ding';
Sual douna gal zoutu Mang in,
Sisan pha in a man zouta-
Kalvari tang ah,
Kilepna'n Vanmang Ta mel hong mual.

@ Labu 2019 
113 Hondampa Thounawnta

Siamliana
En un, melmate'n khaikang uh,
Lungtuak simthu lel ding;
Thianmang vontawi ngei a na hi,
Kalvari sing hamsia thuak a hongsi.

    A thounawnta, A thounawnta hi,
    Lambang pak un, Hondampa thounawnta;
    Thupi in A melma A nuaisiah,
    Tangtawn in misiangthoute tawh vaihawm uh.

A luang silhpuan nem in tuam uh,
Pathian gam lamenten;
Huan a han vuak ah a sial ua,
Vualzawhna thupi tawh A thounawnta.

Han a pan in A thounawnta,
Hondampa, Mang vanglian;
Hankhuk mial pan A hong pawtkhia,
Khawvel sual leh sihna A nuaisiahta;

Sihna ngei A nuaisiah zouta,
Zoutu vanglian phat un ;
Halleluia, i Hondampa,
Phatna zaila'n simlei hong dim nawn hen.

@ Labu 2019 
114 Kei Dia A Thuakna A Na

En dih, Jerusalem khawpi,
Mipi hong pai khawmte'n,
Toupa mawhtangsakta uhi,
Israel vontawiten.

    A na e, kei dia A thuakna,
    Vanmang Ta Belamnou;
    Bangchin simthu ka lelta dia!
    Ka sik a A sih vang'.

Jerusalem khawpi sung ah,
Mipi'n kimkot ah um;
Enghouna tawh zumhuaipiin,
Hamsia teng thuaksak uh.

Kalvari mual ah a pi ua,
I Toupa phamta hi;
Ni in zong a vak suah ngamlou,
Lei pumpi hong lingta.

Aw, tuin namchih tate aw,
Ka Toupa sun ding in;
Kalvari mual galdon ve ni,
A tun Mari bang in,

@ Labu 2019 
115 Mawhnei Tuibang Sianna

Upa Zasiama/Thanher
En un, Pathian Belamnou mawh pawpa,
Minthang Kalvari mual tung ah ;
Hamsethuak singtung ah a khaikang ua,
Kei din A sisan pha hong luangkhia.

    Hondampa nak siangthou ah aw,
    Sisan leh tui a hong luangkhia;
    Ka lungsim in ngilh kei henla,
    Mawhnei tuibang sianna.

Hehpihna lui siangthou a luang tua ah,
Hondampa sihna mun tak ah;
Sunchin jankhua'n tua mun ah valeng in,
Ka laukha, na Hondampa kiang ah.

Tua sisan lui luang a bual khempeuhte,
Mawhna vuk sang in ngouzaw ding ;
Aw, na mawhna tawh khaubang hong chiah in,
K'on silsiang ding, Hondampa'n A chi.

Hon taimangsan nawn kei ning leitung ah,
Anbang ka it Mang Hondampa;
Aw, Na Laukha Siangthou in hon pi in,
Na mel lungdamhuai hon musak in.

@ Labu 2019 
116 Leppihpa Laukha

Upa Chunga
Kalvari a Na hon itna,
Tui bang a hong luang in,
Kei mikhial, gamdai gamkeu, guamse mun ah,
Nem ngii ngei in a hongluang a,
A tung ah ginna long lepdan siam theikei veng.

    Leppihpa Laukha ka ngai,
    Leppihpa Laukha ka ngai e,
    Noa long Leppihpa Laukha ka ngai.

Toupa, Zion paina lampi,
Laukha huai louh in zaw;
Sinlai heksiam vang a kua tuangtung thei ding?
Toupa khaubang hong chiah thei ke'ng,
Na pilna leh ka siamna kiton louh vang in.

Toupa, Na banjal hat ngak in,
Khelhna tuipi tung ah;
Donding neilou naungek bang in ka om a,
Na hon itna a hong tung a,
Ka ginna bangjel in nuam in ka omjel hi.

Ka Hondampa ka Mang Jesu,
Tuibang a honglet chiang;
Ka haksatna leh buaina a tummang dia,
Anbang A itna'n hon hum dia,
A nen a tutkhawl di'n A hon pilutta ding.

@ Labu 2019 
117 Ngalliam Tanpa Vang In

Rev. Thangngur
Ka henkol buh, henkol pehsik
Vang in maw Hondampa;
Linglukhu tawh Salem dai ah,
Sisan kai niuniau in kai uh,
Jinmang kaih zatamten,
Sihna mulkimhuai thuak in phamsak uh.

    Aw van Mang ahi,
    Lungkham chiteng hong thuak;
    Israel leh simlei tung ah,
    Simthu lelte'n mel in thei le'u,
    Tua thupina Mangpa,
    Tulsing lel ah kua ta'n
    Pehsik khen diam?

A mi kha kia phungvual in awi,
Tun leh jua sausung ah;
Vanmang liangvai A sau tan in,
Giloute kal ah A phamta,
Kalvari mual tung ah,
Melamaten saksi bang in awi uh.

Aw tung thangvan, hong mau ve aw,
Van Mang Ta sun ding in;
Nam chih vangkhua thum in mau hen,
Ngou tuisuahgiat luankhi'n luang hen,
Simlei jinpi'n ling hen,
Van Migil Vondeih kha A kiak ni in.

Khelhna kulhpi, phamna kulsin,
Zouin A thounawnta ;
A phamna vang a liangvaite'n
Hinna thak paksil bang lawm uh,
Ngalliam Tanpa vang in;
Hinna khawpi gam etlawm luahta uh.

@ Labu 2019 
118 Kilhna Sik Zum

Rev. Thangngur
Ka sual ziak in aw ka Toupa A hong liam,
Thuakna genseng hilou, liamna genseng hilou;
Aw, A mel deihhuai sisan hong suak zouta

    Van Mang Ta liamsak uh, (2)
    A nungjang kijik in ;
    Kilhna sikzum leh nak a liam thuak in,
    Toupa hanmual khumpihta uh.

Toupa liamna thu kawlmong pha'n genjak un,
Sim leh mal mi in zong hon thei sam le uh zaw,
Aw, Toupa chi in kahla hon lem ding uh.

Toupa liam mangbang kikou ging aw hoih in,
Nuai simlei hon hawt in phamsa thelbang thousak,
Aw, kulsin sung a buanlei na suaksate.

Gimna genseng louh thuak in A hong tanta,
Sisan man hi ing e, thoihna kim a tat hi'ng,
Aw, ka Pa' gam ah A hon pikik nawnta.

Ka hinna sing leh ka kipahna Na hi,
Na kiang ah leng ning e, Na thuam ah hon awi in,
Aw, Salem thak ah naubang in hon nga in.

@ Labu 2019 
119 Khros Tung Ah Kilhbelh

Mrs. Frank A.Break
Ka Hondampa'n ka sik a sih A hong tel a,
Guabang hing a lawmlou hotdamna'n;
Amah in singlamteh lampi A tawn nuam hi,
Ka khelh mawhna khempeuh ngaihdamna'n.

    Ka mawhnate khros tung ah kilhbelh zouta hi,
    Bangzahta tam zong A pua nuam hi;
    Lungkhamna tawh Jesu khros lam juan in paita,
    Tua ah ka mawhnate A pua ta.

Amah kei din nunnem, itsiam thuakthei A hi,
Mawhna puanbang dum hon sawpsiangta;
Ka suahtakna ka thei, mawhsakna omnawnlou,
Ka mawhnate khros ah kilhbelhta.

Tua ah ka mawhna khempeuh tuangnung siah zouta'ng,
Bangchi'n hon hihbuai thei nawn ding hiam?
Toupa Jesu'n khros tung ah kilhbelh zouta hi,
Aman tatna man pia zouta hi.

Ka Hondampa tawh gibang kikhen nawn kei ning,
Sunchin in Amah nna sem zaw ning;
Amah pahtawina'n phatna la ka sa ding a,
Ka mawhna khempeuh A lamangta.

@ Labu 2019 
120 Natna Teng Hon Hihdamsak

Patea
Jan lungkhamhuai Zion pindan sung a,
Ka Toupan A sisan A hawm in;
Tuabang lungkham dahna meipi jing in,
Ka Mang thawmhau in a mausak hi.

    Aw, nou Jerusalem tate aw,
    Hon hehpihna na tan uh thei un;
    Na natna teng uh A hon hihdamsak,
    A lungkhamna ngilh mahmah kei un.

Jerusalem kulhdai pawlam ah zaw,
Jawlnei sih ngeina hilou, chi uh;
Hizong en in, Kalvari tang lampi,
Mipi lak ah ka Toupa ka mu.

En dih, Kalvari tung petmah ding hi,
Bangchin simthu ka lelta ding hiam!
Aw, ka Mang Na hong kik nawn kei ding maw?
Na mun ding zaw Kalvari ahi.

Hon mangngilh kei ning e, ka Mang Jesu,
Kalvari mual lam hong hei ning e;
Kei dia Na thuakna ka lungsim sung ah,
Ka laitah dong in mangngilh kei ning.

@ Labu 2019 
121 Hong Paita In, Toupa Jesu

Tongse lawh omlou Pathian Belamnou,
Mangtutphah zaw a om, jan omlou ding;
Lahmei kuang leh sunni ngailou,
Tung Pathian tawh tangtawn in
Vai a hawm ding uh.

    Amen, hong paita in Toupa Jesu,
    Toupa Jesu anbang hon itna;
    Misiangthoute kiang ah om hen aw,
    Halleluiah, Amen. (2)

Toupa Jawlneite laukha Pathian in,
Thil hongtung pah dingte a ensak hi;
Ngai dih, Ka hong pai pah ding hi,
Hiai thugenkholh pom peuhmah,
A navak uhi.

A hunzaw a hong tung dekta ngal a,
Mi diklou zaw a diklou in om hen;
Misiangthou lah hihsiangthou in,
Aw, na om jel hen aw;
Ka hongpai pah ding hi.

Genkholhna thu a a lakmang in zaw,
Hinna sing leh khaw siangthou a a tan;
Tung Pathian in a lamang ding,
Hiai thu theisakpa in,
'Ka hong pai pah ding' chi.

@ Labu 2019 
122 Hiai Leitung Vai A Hawm Ding

William Pearson
Aw, Nang ka Toupa leh ka Pathian uh,
Vangletnate, pahtawinate, thilhihtheihnate teng,
Na dikna vang a mu dia lawm Na hi;
Nang in bangkim Na bawl a, Na deih vang a hong om leh bawl
A hita vek ngal ua.

    Belamnou a thah zawh nung un,
    Mangtutphah a tu in,
    Hiai leitung simthu A lel ding,
    Angel siangte'n chi uh.

Mangtutphah a tu leh A silbawlte'n,
Belamnou kiang ah zaw vualzawlnate, pahtawinate,
Vangletnate leh simthu lelnate;
Tangtawn in hong om gigeta hen, a chih uh ka ja hi,
Thilhing lite in ah.

Hiai puanngou silhte kuate ahi ua,
Koi a pan a hong pai ahi ua? chi'n hon houpih a,
Ken bel a kiang ah, 'na thei' ka na chi;
Aman ka kiang ah, 'Hiaite gimthuakna thupitak a pawtte
A hi uh' a chi.

@ Labu 2019 
123 Khelhna In A Phamsak

Ngama
A hon hilh khin thei kua a om ding hiam?
Sun leh jan in mi tam ka dongta a;
Gen siam leh hihthei tampi om uh,
Hizongleh genkhin thei kuamah omlou.

    Laukha Siangthou, Nangman hong hilh in aw,
    A pianna bawngin leh A sihna Kalvari,
    Lei mi lailung mawlte Zoar tuang hon Tunpa,
    Genzou thei omlou uh, bitna khua i luahsan.

Beth-lehem ah van bungpi a suan uh,
Suahlam mi leh belamchingte pi pa,
Si-al lian, kei zong honpi sam in,
Mu nuam veng van Mang vontawi hong jalna.

A pianni'n Herod dougal a hong lian,
A sihna ding' Judate'n vaihawm uh;
Ka khelhman din ding in ka Toupa,
Khelhna in a phamsak khawpi kiang ah.

Mi khempeuhte'n hong en chiat un Toupa,
Jerusalem vontawite dinmun ah;
Hamsia thuak singdawn ah a khai ua,
Lungkhamna khitui luanglou theilou hi.

@ Labu 2019 
124 Sawnban Hon Kai Jel In Toupa

Tawnhluia
Hotdamna kong hong kihongta, Kalvari mual ah,
Lungkham, liangvai mun neilou di'n;
Nunnuam ngabang i lenna ding,
Van Mang inn nuam A bawlta hi.

    Ka hon juan hi, Aw ka Toupa,
    Na mun bawlsa;
    Khelh leh buaina gal lian zong leh,
    Sawnban honkai jel in Toupa.

Ka laukha na Hondampa sihna Kalvari ah,
Sunkhua, jankhua in va leng in;
Tua mun na tenna ding gamnuam,
Galdot in lungkham hon nem ding.

Thil lui khempeuh albang mangta, a hong thak nawnta,
Mawhna liamsate hong thou un;
Nunnuam a ngabang i lenna'ng,
A bawl gamnuam, i tenna ding.

Immanuel lei leh van thak khawpi tualnuam ah,
Aw, bangchikchiang tuang ka tung diam?
Mubang ngai veng tangtawn gamnuam,
Lawmvual lungtuak teng kimna ding.

@ Labu 2019 
125 Kei Ding' A Hinna Pia

Thanherh
Hondampa lungkhamna Kalvari lam manawh in,
Laukha Siangthou hambang hon huai in;
Melmu nuam veng e ka Hondampa,
A linglukhu leh A thuak lai mel.

    Aw, a na lua e, A hon tatna!
    A khut, A khe, A nak ah,
    Melma liam A thuak;
    Kei di'n khros lel ah A hinna pia.

Sunchin lung in ka gel Hondampa khaphamna mun,
Ginna'n simlei pan' mel in mu'ng e;
Mi giloute kal ah khaikang uh,
Ka dang a tak, Mang Jesu'n A chi.

Ngaidih ua, Hondampa lungkham, thawmhau huibang mau,
Ka Pathian, bangdia hon paisan, chi'n;
Amah kilhbelhte di'n A thumsak,
Khros tung a lai A tah ding kuan in.

Aw, Toupa amau dia na lungjinna Kalvari
Ah mijata pi'n kiensak in;
Amau dia Na thuakna thei le uh,
Mang Jesu hon pak lou theilou ding.

@ Labu 2019 
126 Hinna Tuipi A Luang

John H.Stockton
Hinna luipi a luang lel a,
Sihna lim a tute ding';
Lungkham leh mangbangte di'n zong,
Lungdamna leh nopna hi.

    Kalvari ah,
    Hinna damtui a hong luang. D.S.

Huan tua tang lam vajuan lechin,
Hinna tui siang na mu ding ;
Tua ah khelhna teng ngaihdamna,
Ka muh chian ka lungdam ding.

    Tua mun kia ah,
    Ka mawh ngaihdamna a om. D.S.

Hinna luipi luang ka mu a,
Hehpihna ngen in a dim ;
Keia ding a luang tua tang ah,
Dangtak a ka bah louh na'ng.

    Khrist kia a hi,
    Kei adia hinna damtui. D.S.

Tang dang tengtengte sang in zong,
Ka Hondampa'n A thuakna
Golgotha ngai thupipen ing;
Ka hotdamna tang etlawm.

    Kalvari mual,
    Lailung in ngilhnawn kei ning. D.S.

@ Labu 2019 
127 Ka Mang Leh Tanpa Na Hi

Kailian
Hon Gumpa koilai ah Na om,
Chiin ka hon zongzong hi;
Kei di'n thil thupi N'on bawlsak a,
Ka tangtawn van pahna ding.

    Aw Hontanpa thupipen,
    Aw, hon Gumpa lamdang pen;
    Kei din sing hamsia tung ah Na hong thuak,
    Ka Mang leh Tanpa Na hi.

Aw, N'on itna thuk leh zatdan,
Kuaman mu pha ngeilou uh;
Thangvan misiangthou khempeuh ten zong,
Na thukdan muban lou uh.

Aw Na hong kumsuk lai bang in,
Tuin ka hon mu theilou;
Hizong Na hon itna simthu siah,
Ka lailung sung ah tamden.

Aw ka laukha khaubang chiah in,
Nang hon Gum Toupa kiang ah,
A khut taklam ah vatu inla,
Na tangtawn vankhawpi ah.

@ Labu 2019 
128 Ka Toupa Gilou In Sim Uh

Ka Toupa gilou in sim uh 
I gitlouh sik un A sita; 
A maban hihding a sep ua, 
Amah khros puain A paita. 

    Tuin Jesu'n hon ngen tawntung,
    Ka dang a tak hi, A chi hi. (2)

Linglukhu leh puansan pia uh,
Melmaten a paipihta ua;
A min Luguh mun kichi ah,
Gitlouh nga uh Amah tung ah.

Kalvari ah haksa A thuak,
Midang panpih ding omlou uh;
Pa aw, bangdia hon paisan chi'n,
Lungkham in kikou, singdawn ah.

Samari mi in tui pia lou,
Aman tuinak pawtsak tawntung;
Singdawn a A om laitak in,
Pia nuam lou hi khuanim in zong.

@ Labu 2019 
129 Thum Vungvung A Thuakpa

Rev. V.T. Kappu
Kalvari mual tung ah i Toupa,
Khros tung ah linglukhu tawh;
Mipite nuihsan ding in,
Tulsing lel ah khaikang uh.

    Aw na mah tel in chia!
    Ka Toupa a gawtna uh;
    A khut, A khe, A lu en un,
    I mawhna hang' A sisan
    Siangthou tuibang a hong tak,
    Thum vungvung a Thuakpa.

Ka dang a tak chi a kikou in,
Zuthuk a dawnsak uh a;
Zuthuk in phasak lou ding,
Laukha ngai a dangtak hi.

A sih kuan a A dangtak laiin,
Kuaman pia nuamlou uhi;
Melma simsenglouh lai ah,
Dangtak vungvung in A si.

Aw, Ka laukha hon tatna natdan,
Ken zaw ka gen theilou hi;
Juan in, Kalvari mual ah,
Na Toupa mah vadong in

@ Labu 2019 
130 Etchimlouh Kalvari Mual

Rev. V.T.Kappu
Kalvari mual lam gal in don lehang,
I Toupa thuakna mel in mu nihang;
A sisan luangkhia leh A lu a linglukhu,
I mawh vang uh hi maw chih i theitelta ding.

    Ei mawh vang a melma hiamma,
    A thuak zou ngei maw!
    Hichibang a hehpihna,
    Kuama'n neilou uhi.

Na na lawmlawm e Toupa thuakna,
Enchim thei kei veng e ka Mang thuakna;
Melmate'n saksi bang in awi, Kalvari mual ah,
Nuihchiam in lel uh e tua Rom sepaihte in.

Ka it pen Hondampa'n A thuakna zaw,
Lung in ngilhzou la'ng e A dangtakna;
Ngilhni nei thei kei veng ka lai a nalua hi,
Khawvel khelhna vang in sihna gimhuai A thuak.

Kalvari mual gal sialbang don nawn ning,
Maimit suan chimlang e ka Mang thuakna;
Lailung muantu ding ban in sam e ka Toupa,
Pa aw, hon nusia ken, chiin A kikou hi.

@ Labu 2019 
131 Itna Lumleh Vuallouh

Ngama
Ka Pathian anbang hon itpa,
Na tuanglam kon haih nung in leng;

    Na hehpihna aw nem ngiingei,
    Anbang Na itna simthu sia'n,
    Ka lailung sung a hong luah hi. (2) D.S.

Na vualjawlna'n lei Na buak a,
Thilhihtheihna'n Na domkang a;

    A tung ah ngabang ka leng a,
    Ka khelh vang in ka Mang Jesu,
    Thah in A om Kalvari ah. (2) D.S.

Ken zong Toupa keia ding in,
Na Ta neihsun Na hon sawl a,

    Theihtawp suah in hong pang sam ning;
    Ka thil bangkim tuangnung sia in,
    Ka pum in kong kipia ta ding. (2) D.S.

Non itna tuibang thuklua e,
Mihing pilna in banpha lou,

    Ka neu lua hi, phuang seng kei ning;
    Ka pum a kong kipiak kan zaw,
    Hihtheih nei nawn kei veng Toupa. (2) D.S.

Ka damlai ni a beima in,
Na Laukha in hon huai jel in,

    Nang a ding kia in ka hing ding;
    Ka damlai hanmual liam chiang in,
    Ka kha'n Nang vang a zouta ding. (2) D.S.

@ Labu 2019 
132 Thangvan A Thangsuah

Rev. Thangngur
Van in tuipi gallam,
Aw, vangla pan albangmang zong di'n;
Mi khial sik a si ding in,
Mang Vontawi ngei a hon sawl ua;
Aw, singdang hithei omlou uhiam?

    Aw nun in nuam in, ka kha liangvai,
    Na manna tuibang thuk zong;
    Paradis ah tuang hon tunta,
    Aw vangla pan a hong zongpa in.

Ka sik in A si a,
Aw, ka sik in khet sidup in om!
Talekpa bang a bawl in,
Midik a thuaksakta uhi;
Aw, A sihna ah kei ka hingta.

Dah lungkham gen lehang,
Mang Jesu kan a lungkham om diam?
Aw itna jiak kia lel a,
Khawul sisan bang a luang zaw,
Aw, sim leh mal ah vazong dih ua.

Sisan pha, sisan pha,
Aw, van Mang Vontawi sisan pha in;
Sual leh dougalte lai ah;
Hinna khawpi hon bawlsakta,
Aw, thangvan khawpi a thansuahta.

@ Labu 2019 
133 Gilou Taang In A Si

Tua ah van misiangthou tawh,
La i sa khawm ding uh;
Leitung a mi nam khempeuh in,
Damna sisan i mu.

    Belamnou lambang pak ni,
    Kalvari mual tung a hong si!
    Halleluia (3), Amen.

Belamnou' thupina kilang,
A lasak un a chi;
Belamnou thupi pen hen aw,
Gilou tang in A si.

Pathian vangletna a lian bel,
Jesu Hondampa hi;
Vualjawlna manpha namkim zong,
Tangtawn' Nang a, Toupa.

Simlei a om mi khempeuh in,
Minlian lambang pak uh;
Thupitak in mangtutphah ah,
Amah i mu ding uh.

@ Labu 2019 
134 Hehpihna Kong Kihong Hi

Hehpihna kong kihong hi,
Mi teng leh namchihta ding;
Vual hon jawlpa phat chiat un, 
Mang thupi tungnung ahi.

    Mikhial, genthei leh liangvai,
    Hehpihna gamnuam juan un;
    Sisan siangthou in hon tan zouta,
    A ut peuhmah hong lut un.

Van kong kihon lai ahi,
Lut chiat ni, gamnuam sung ah ;
Na khelhna teng tawh hong pai,
Hehpihna'n A ngaidam ding.

Gamchiam tang dinga sehsa,
Unau gammang nawn ken la;
Sapna aw nem ngaikhia in,
Van Kanan Toupa ahi.

Lungdam aw nem ka zata,
Vak thupi ka muh laitak'n ;
Toupa'n lungnopna hon pia,
Tatna sisan ka tangta.

@ Labu 2019 
135 Lei Nopna Ngai Ke'n

Sl. Palal
Simlei nunsung sawt nawnlou ding hun kinawhta,
Aw, mikhial leh liangvai mite aw;
Lei lungkhamna awkna khempeuhte,
Tuangnungsia'n Toupa beel in.

    Aw lei nunnopna pallun na ngaih.
    Tangtawn dong-a i mawhna ding hi ;
    Tuangnung siah in ngainawn kei ni, aw sanggam,
    Toupa ah kinem tawntung in.

Nungchiang bang hong tung ding hiam tuin thei kei hang,
Hilhna thute a donsak omlou;
Mawk a gamta thumangloute in,
Gim gentheih thuak zoulou ding.

Siatna khimkhua hong jing laiah aw ka Toupa,
Na Kha Siangthou in hon salvak in;
Khelhna khempeuh hong kilang vek ding,
Khelh bang in Nang hon jui n'ung.

@ Labu 2019 
136 Ka Hinna Toupa Phat In

Chawngkhupa
Aw hehpihtu Pathian in,
Eite lailung sung ah;
Laukha hon piak lungdamna,
Khawvel pilna'n a zoulou hi.

    Mipil mihinna in zaw,
    A ngaihtuah khia zoulou ding hi;
    Ka Hondampa Na thuguk zaw.

Aw thuk in sang natel e!
Khovel pilna teng sang';
Pathian hon itna simthu,
Thangvan leh simlei dim zouta.

Aw kei mikhial mangthangsa,
A hehpihna vang in;
Laukha hon piak hinna hi,
Aw ka hinna Toupa phat in.

@ Labu 2019 
137 Tangtawn Mun Ding Immanuel Gam

Rev. Rova
Van Mang nunnem Immanuel gam nuam,
Ngaiin ka mau, sunchin galin don veng;
Simlei loubang tul chia ka khawlna ding,
Aw, donchim la'ng e, ka tangtawn mun ding.

    Kumtawn gam ding ka gel in,
    Simlei pak bang a vul ding kal ngakla'ng;
    Gam siangthou tuangtun kal ngakla'ng,
    Phamsate tawh laitual i lenna ding.

Simlei ah zaw liangvaiin kap zong leng,
Van Mang nunnem kiang ka tungngei ding a;
Ka lungkham luankhi A nulsiang ding a,
Naubang nui siausiau in ka lengta ding.

Lungkham banna ding himhim ka theilou,
Simlei lungkhamna a adim vang in;
Honhuai inla, kumtawn pialgal gam ah,
Ka lungkham luankhi a hulta ding hi.

Pialgal gamnuam tuang ka tun hun chiang in,
Ka Mang nunnem in naubang hon pom dia;
Damna siktui siang in a hon sil dia;
Kumtawn hinna ka tangsamta ding hi.

@ Labu 2019 
138 Toupa Hongveh In

H Nengzathang
Tung Pathian, hong tualkum aw, nuai simlei ah,
Lungkham puanbang thuap in, vangsel henkol khai veng;
Aw, leitung damlouh vei hong sutkhe ta in.

    Mualliam lou aw, Toupa,
    Mualliam lou aw, Laukha,
    Heh hong nem in;
    Leitung natna lungjuan mual ah dak veng aw,
    Zata lusun naubang hong awi in.

Tongdam nem ngiingei nou aw e, van Laukha,
Nang hon ngai duangvul veng, heh hong nem in Laukha;
Aw, leitung damlouh vei, Toupa hong veh in.

Jangkhua khal e, aw a gamlei kidang hi,
Tulvum lengnou khuan tawh, selung juan kidang hi;
Aw, nunnopna ding' Pathian gamnuam aw chi'ng.

Nuai simlei ah zaw lailung muanna omlou,
Ngaihtam sialna hi e, gibing khenna hi e;
Aw, nunnopna ding' Pathian gamnuam ngai veng,

Bualna ding Pathian gam nunnuam don ve ni,
Namchihta nunnopna Pathian gamnuam don ni;
Aw, angelte leh misiangthou tuallenna.

@ Labu 2019 
139 Bitna Toupa Ka Bel Ding

Upa Zasiama
Laukha Siangthou, meikuang leh meipi a Pipa,
Mang Immanuel hong nai nawn in;
Gamdai suk leh tou a ka vaih lai in,
Hong vak nawn in, pialgal
Jingdam Solnou, vak hoihtak in.

    Aw van Aksi, aw van Aksi etlawm,
    Ka Hondampa leh Ka Mang deihhuaipen Na hi,
    Lungkham tuipi kihawt in gal hong lian zong leh,
    Bitna Toupa, kon belding kum khua in.

Suangmanpha dawngkot hoih leh thupi hon hun chiang',
Sana vangkhua tuallai' ka leng dia;
Khelh vang a ka lungkhamnate teng zong,
Gam minthang leh tangtawn mun ah,
Sil bang in a pal ding.

Belamnou manna gam nitum ngeilouhna ah,
Khensate'n simlei ngai nawnlou in;
Zaila'n Belamnou lambang a pak ua,
Hinna tulsing lim nuam ah,
Silhpuan ngou bat in leng uh.

@ Labu 2019 
140 Hon Ngai Ung, Laukha Nunnem

Upa Zasiama
Laukha Siangthou, khuva bang nem,
Hong leng nawn in, hon ngai ung;
Hon halhsak nawn in mipi a bahte,
Mualliam louin hong kik nawn in.

    Aw hon ngai ung e, Laukha nunnem,
    Nangmah louin mipite lammang uh;
    Pi nawn inla aw Jingdam Solnou,
    Zion, nopna lam siangthou ah.

Ngaidih, Toupa Na tatsate'n,
A tangtawn tuanglam uh haih;
Lei Belamchingten lah pi theilou uh,
Bangchin hita ding hiam, Toupa?

Laukha Siangthou, Nang Na om chiang',
Lei lungkhamna a nem jel;
Sual huihpi leh khemna gal lian zong leh,
Na min phat in zaila sa ning.

Jesu nunnem hong gen nawn in,
Lungkham tak a Na thuakna;
Theisak inla, aw, Na linglukhu tawh,
Na lungjinna lamdang lua tawh.

@ Labu 2019 
141 Laukha, Hong Leng In

Upa Siamliana
Pentikos ni bang in, aw, Hondampa,
Hong hei nawn in, namchih zatamte;
Tangtawn Pialgal lamhaih in bah uh e,
Hong pi khia nawn in.

    Buaina gam lungkhamna tanvak ding in,
    Na hatna thupi tawh hong leng in;
    Khelhna kangmang ding in meikuang bang in,
    Laukha, hong leng in.

Mulkimhuai sihna thuak a Na tatte,
Simlei pal zou a lailung muangte;
Hambang huaiin Na tangtawn gam manna
Tuanglam theiloute.

Laukha Siangthou nunnem hong hei nawn in,
Hotdam ngai uh, Na ta taimangten;
Tangtawn hinna lampi zong theilou a,
Albang mang dingte.

Ngilh sawt lua uh sing khros a Na thuakna,
A lungsim uh sual mial tanvak in;
Thengsak in, a pahna uh lei pallun,
Na huai theih nadi'n.

@ Labu 2019 
142 Laukha, Hong Leng In

Patea
Laukha hong leng in, Eden a thil lui,
Albang mang ding Na gam hoih ka don ding;
Huan ka mu ding a A vangletnate,
Phatna ging huihkhi siang bang in leng ding.

    Immanuel, Na itna huangsung ah,
    Buaina gal a lian e, hong nai nawn in;
    Sul hong hei nawn in ka bitna Na hi,
    Na itna huangsung ah aw,
    Buaina gal a lian e.

Aw, nopna leh vualjawlna ni thupi,
Na tuanglam galmuang ah hon huai jel in;
Jordan tuipi liante hong kihawt in,
Kanan gam hoih chiaugal ah ka kai ding.

Khuva bang a lensiam in valeng leng,
Ka bitna Kalvari mual ka nawk ding;
Tua mun tuangnung ka siahsan hun chiang in;
Sunni tum ngeilou manna gam juan ning.

Aw, ka damlai ni albang a man chiang',
Nopna khawpi tuallai ah ka leng ding;
Kalvari sihna lambang a pakte,
Nopna tul thei nawnlou in ka pawl ding.

@ Labu 2019 
143 Van Lampi Ah Honhuai In

Suakliana
Toupa, Na Laukha'n hong vehsuak nawn in,
Simlei daidam naubang kahna;
Hotdamna huangjawl sung a leng ding in,
Na mite hon pi jel in.

    Van lampi ah honhuai in,
    Mial leh lungkhamna nuaisia'n;
    Hondoutu sualgal ka zou ngei ding,
    Huan Na vak ah ka leng ding.

Toupa' Laukha'n paibang a honkop leh,
Machiang khimjing a theng jel ding ;
Simlei buai leh haksatna nuaisiah in,
Ka leng ding uh Na gam ah.

Toupa' Laukha huai louh in nuai simlei,
Sang tampi manna gam ahi ;
Mang louin gam siangthou tuang hontun ding,
Toupa, Na hatna muang in.

Haksa khempeuh nuam in i thuakjel ding,
Toupa'n hatlou panpih hon chiam;
A tawp dong in Laukha'n honpi ding a,
Mun thupi i tun pha in.

@ Labu 2019 
144 Doudan Siampa Setan

Hrangkapchin
Tang a pi leh pute, Eden huansung a mi,
Dougal a hat man in,
Sihna leh lungkhamna mawhpua in a pawt ua,
Naubang kah thei lou ding, sun naubang hon kapsak,

    A khawk ngei! A khawk lawmlawm ngei maw!
    Tutan pha'n zong;
    Itna huangsung a maw A vondeih hi ding lai,
    Zekhemna jiak in maw henkol a hon bulh hi.

Doudan siampa Setan, gal hangpa doudante,
Eiten theisiam lehang ;
Zawhna Laukha namsau, Pathian Thu hiamtuah a,
Dougalte zou ding in simthu chiamsa ahi.

Hiai simlei Tulsa a ngabang ka len sung in,
Ka ban in hon kai in;
Lungkhamna mial nuaia hambang ka vaih sung in,
Aw Laukha Siangthou, Nang hambang hon huai jel in.

@ Labu 2019 
145 Itna Silbang A Pak Ding

Chi genthei lungdonna hiai lei ah,
Lungdon khitui tawh Nang kon ngak hi;
Ka Toupa'n hon ompih gige in,
Nam genthei, liangvai silbang a pak ding.

    Aw hong leng in, Toupa k'on ngai hi,
    Kalvari a anbang Non itna;
    Ka tung uah puan bang in hong jak in,
    Nam genthei, liangvai silbang a pak ding.

A haksatna mun ah om mahleng,
Toupa Nang lou, kua dang muang lou ding;
Senlai naubang ka kahna gam ah,
Namchih lungmawl lak ah Nang hong tang in.

Khelhnate'n hon naih jel mahle uh,
Sihna luiguam ah ka leng zong in;
Toupa, Hinna Kha'n hong ompih in,
Anbang N'on itna silbang a pak ding.

Genthei mahleng aw, Vanmang lukhu,
Khelhna gal lak ah semgimte ding;
Na gam vang a ka gentheihnate,
Ka Pa ang ah pak namtui in a pak.

@ Labu 2019 
146 Hon Galthuam Aw Immanuel

Thanghuta
Ka galvan nusia ngam la'ng e;
Aw ka tenna gal lauhna mun;
Niteng khemna in hon dou e,
Aw, ka Hondampa nusia ding in.

    Hon galthuam aw, Immanuel,
    Na Laukha in hon galthuam in;
    Hiai lei gilou mial gal thupi,
    Nang din ka hon dou jel ding hi.

Bah leh nguitak a ka om a,
Nang dia dawilawk mel ka puak chiang'n;
Galdoute ding a Manglukhu,
Aw, Na bawl pen hon hilh thak jel in.

Aw, hon en dih ka Hondampa,
Na sisan a Na tatsate:
Hiai lei gilou mial kulh sung ah,
Aw, tang uh e, Toupa simsenglouh.

Nang N'on panpih leh melmate,
Zou jel ning, Na sisan vang in;
Na tangtawn gou luahpih ding in;
Aw, sual sal apan hon pikhia ning.

Denchiang a jingkhua hongvak chian,
Ka Hondampa mel ka mu ding;
Tua ah galvan ka ngata ding,
Aw, puan ngou thupi hon silhsak ding.

@ Labu 2019 
147 Pipa Vanglian

Lalbieklien
Damlai khawvel ka zin sung in,
Nang kon ngai hi, Mang lungnem;
Buaina tuipi kihawt in,
Mi sang tampi a taihman nua'n,
Toupa hon ngai veng.

    Pipa Mang thupi, (2)
    Na vontawi hehpihhuai liangvai in;
    Khemna huihpi a lan laiin,
    Toupa hon ngai veng.

Sisan luang a Na tatsate,
Ka manthat ding uh phal ke'n;
Tuipi tung leh gam teng ah,
Na banjal hat a hon pi di'n,
Toupa hon ngai veng.

Naupang tanghou Na vualjawl bang,
Ka lailung sung khimjing uah;
Na Laukha vak kilawm in,
Hong luah dimsak in aw Toupa
Halleluiah Amen.

@ Labu 2019 
148 Namchih Ding A Suahtakna

Lemna Mangpa A piang Beth-lehem ah,
Tua gam lailungpen a Kanan gam nuam;
Namchih dia pheiphung suan a tuntheihna hi,
Tua ah hinna damtui siang a luang hi.

    Aw lungdamtak in naungek Mang pian ni in,
    Kipak in sa ni, lemna lungdamna;
    Chi chih namchih ding a suahtakna ahi,
    Nuam in pak un, Halleluiah, chi in.

Phalbi daidam jan khawsawt vuksan lai',
Belamchingte'n belam a chin lai un;
Jankhanglai in Gabriel in hong veh a,
Hinna damna thupha kon pua hi, chi'n.

Tua in angel sangja'n vanlaijawl ah,
Hong kilak in zaila ngaih a sa uh;
Tungnungpen ah Pathian' thupina hi hen,
Simlei ah pahna leh lemna leng hen.

Nun in nuam ni lei leh van Mang pianni'n,
Van khuangpi leh lei khuangpi thawn tuah,
'Lunmangte Lunmang leh toute Toupa hi',
Mang Jesu pak' damsung kumvei ve ni.

Belamchingten zong khawpi lam juan uh,
Suahlam mipilten zong tua khua juan uh;
Chibaibuk in liangvaiten a neihsun un,
Kumpi leh mangte'n zong goubawm hong uh.

@ Labu 2019 
149 Lungsung Nopna'n A Dim

Chawnga
Ka lailung sung mawhna' dimsa,
Na tempul hong suaksak in;
A sung ah ka it Toupa aw,
Kumsawt ngabang hong leng in.

    Na heina mun, (2)
    Tangtawn nun a nopna hi. D.S.

Aw khatvei bek kimu thei leng,
Khatvei bek Na mel mu leng;
Simlei nunnop pallun sang in,
A lehja in etlawm chia.

    Hong kipia ning, (2)
    Nang tawh ngabang lengkhawm di'n. D.S.

Aw hawkkhia in, ka mawhnate,
Ka laukha humbit inla;
Ka chimta hi, mial a om zaw,
Hong vak in, van Vak Vanglian.

    Na hong vak chiang', (2)
    Lailung sung nopna'n a dim. D.S.

@ Labu 2019 
150 Tangtawn Gam Nna

Ngama
Endih, Toupa, Na sisan luang a Na tatsate,
Simlei thupina silpak bang a vul ding;
Mi sangtampite'n a lunggulh uh,
Tangtawn a pal ding van Saron, Nang sang in.

    Aw, hong thou chiat un,
    Damlai ni mual a liam ma'n;
    Muanglah lou in Mang' nna i sem ding,
    Simlei tawh mangkhawm ding thupinate,
    Hon nungheisan in, tangtawn gam nna sem ni.

Dangka sum nasem leh van gam nasem mipite,
Leigam huai a thangvan gam huaikhawm i sawm,
Simlei tuangnungsiah ni hong tung in,
Tangtawn khua hong vak leh bang i suakta dia?

Mang' nasep ding denchiang' chi'n ni tam i khelsak sak,
Gen chiat ve ni, Zion tate i maban;
Sihna nuai a kha mangthangsate,
Toupa hatna muang in pi kik nawn ve ni.

Hon pikhawm in chi chih a mi, pauchih a mite,
Sim leh Mal mite tanpha'n zong Belamnou,
Simlei haksatna nuaisiah zou a,
Khawvel Hondampa lambang pak kal ngakla'ng.

@ Labu 2019 
151 Ka Khe Veng In Mang Jesu

Rev. Thangngur
Damsung tuipi tung a ka vaih-
Laiin aw ka Mang Jesu;
Ka lu tung jawn a vak in,
Ka machiang Na tangsak in;
Huihpi nung in van a nim,
Lungkham tuipi kihawt hi.

    Mial hong sah chiang in ka vai,
    Lungkham a nat in ka kap;
    Theihlouh gam' ka pai laiin,
    Ka khe ching in Mang Jesu;
    Ka machiang Na pai inla,
    Na khut in hon na len in.

Sun leh jan omlou thei hilou
Damsung tuipi tung ah jaw;
Ahihhang' ka Mang Jesu,
Mial in Na mel a liah chiang',
Patau in huibang ka mau;
Nang adin a mial kei hi.

A siang leh sianglou kikal ah,
Asang leh aniam mun ah;
Kalsuan dan thei siam kei veng,
Paidan Nang hon sinsak in;
Anuam leh ahaksa ah,
Na khut in hon len gige'n.

Aw, thuak laia huibang mauna
Hehpihna i chi thei diam?
Ahihhang' van thupina,
A bukim a i tan chiang',
Nunsung a haksa tomchik,
Gentham i sa ding ahiam?

@ Labu 2019 
152 Pathian Phatna Lungtang Ka Deih

Charles Wesley
Pathian phatna lungtang ka deih
Khelhna omlou lungtang;

    Kei dia luang sisan thei tawntung,
    Tuabang lungtang ka deih. (3) D.S

Kiniamkhiak, kipumpiak lungtang,
Tanpa thupi mai ah ;

    Khrist kia in vai A hawmna mun,
    Ka lungsung' mangtutphah. (3) D.S.

Kisik a kiniamkhiak lungtang,
Thudik ginna siangthou;

    Sihna'n a khen theih nawn ngeilouh,
    Tua lungsung a om pen. (3) D.S.

Bangkim a thak khinsa lungtang,
Itna siangthou a dim;

    Hoih leh siangthou leh a dikkim,
    Hon neisak sam ve aw. (3) D.S.

Nangma hindan siang hon pia in,
Tunglam a kipan in;

    Ka lungsung ah hon gelh sam in,
    Na hon itna min ngaih. (3) D.S.

@ Labu 2019 
153 Vual Hon Jawl Jel In

Lalthangpuia
Sual sepaih gal tawh sunchin ka kidou uh,
Sih theihna gu zang a hon dou chian,
Ka zaitha a nem;
Mang Jesun A galvan paibang hong kop chiang,
Laulou in machiang ka suan nawnta.

    Vual honjawl jel ding a,
    Ka muan sual huihkhi in sem zongleh,
    Vuang ngeilou hi;
    Khuambang kip munjang suangpi sang in.

Lau lou dou jel un, gitlouh thahatnate,
Belamnou Mang sepaih dal zoulou,
Khelh leh sihna in ;
I machiang khawpi nim daibang theng zouta,
Zion khawpi a lang, galdon un.

Kidouna thupi Na hunchiam tungsak in,
Mang Jesu, Mikael kuansak in,
Setan gal man hen;
Sepaihte'n galzawhna pak kal ngaklah ung,
Khelhna gal Gehen mangpa aiin.

Na angsung muanna tuin tuangtungta ung,
Kipah la thangsuak hen lei leh van,
Nam chih mija kiang;
Sual sihna khimjing pan salbang Non suah nawn,
Ngaihman Na om ka sialsial Toupa.

@ Labu 2019 
154 Belamnou Phat In Om Hen

Dora Boole
Hon phat ni'ng, Hondampa Manpha,
Nang a kia ka hita a;
Sisan a hon silsiang ziak in,
Belamnou thupi hen aw.

    Thupi, thupi Jesun hon tan,
    A min siang phat in om hen;
    Sisan a hon silsiang ziak in,
    Belamnou, Halleluiah!

Hiai khawlna kim ka lunggulh a,
Ka hahkatna khua sawtta;
Hahkat tawp a ka muan lel chiang,
Vualjawl in ka om ta hi.

Mitphiatkal teng zong ka muang hi,
Sisanpha kei hon siangsak;
Tua lui ah muang in ka khawlta,
Hondampa kiang a teng in.

Nang dia sem din hong kipia ning,
Nang dia hing a, si ding in ;
Hotdamna kim, lamdang thawn piak,
Kipak in ka genta ding.

@ Labu 2019 
155 Nang Kia Kon Bel Ding

Kamlova
Mikhial ka hi Toupa hon ngaidam in,
Thupha ka hon tawi hi, Na khe bul ah.

    Ka kiang a Na om louh leh,
    Leitung kei din sihna ;
    Van zong ka kahna gam ding,
    Aw, hon ompih in.

Muanna dang omlou hi nuai simlei ah,
Nang kia ka hon bel ding dougal ma ah.

Gamdai a kumsawt hambang ka vaih nua'n,
Tuin Na aw jain ka hon juan hi.

Tuin Toupa, tuibang hon siangsak in,
Na gam huin melma ka dou sam ding.

@ Labu 2019 
156 Khuavak Muhkal Ngaklah Ing

Ka sautna leh thahatna
Leh ka mawhna'n hon buaisak ;
Mawhna leh kidektheihlouhna,
Ka kisik nawn theikei hi ;
Hon hotkhiak ni, (2)
Khuavak muhkal ngaklah ing. (2)

Jan khawvak in na ngaklah ing,
Jing phal hong vak ngaklah ing;
Ka kongkhak hon ka lamen hi,
Ka kolbutte khaubang sut ;
Khuavak ngak ing, (2)
Jan khawmial lungjinna ah. (2)

Jingkhua a hong vak ngei ding a,
Lummei jing thengsak ding in;
Lummei leh vuahpi kikhawmte,
Hong then hun hong om ding hi;
Tuabang hun ding, (2)
Ginna in mel in mu'ng e. (2)

@ Labu 2019 
157 Hon Nusia In

Ngama
Aw ka gam lui simlei Aigupta
Leh ka vaihna lei gimhuai ;
Lambang kheng a khamuanna leh,
Thangvan nopnate ka tangta ;
Na sung a ka vual luite zong salbang suah in.

    Aw, hong maiin, Toupa kiang ah,
    Aw, hong tel in, Toupa lam ah ;
    Mang nasemmi kichinglou uhi,
    Theihtawp a sem ding in nang zong honchial uh.

Aw, simlei ah Toupa lou a,
Sum leh pai lamtam neite zaw ;
A tawpna ding uh gel dih ua,
Laisiangthou thu in a hon hilh ;
A utna utawh mangthang jel uhi, chiin.

Leinopna aw, hon nusia in,
Kikhenden ding hita hang e ;
Ka Toupa hon sapna bang a,
A nasem din kipanta ing,
Tangthupha phuang ding in lawm hoih leng ka zong ding.

Aw, van Mang nna sem chiat ve ni,
Sanggah liangvai lei saptuamte'n ;
Leitung gam lianzaw en lehang,
Laukha hotdamna ding ngai in,
Koute zong hon pikhia un, chiin hon ngak uh.

@ Labu 2019 
158 Ka Pa Loungal Ka Dougal

Kamlala
Ka thou ding a ka Pa sianglam vajuan ve ning,
Ka machiang lummei bang a jing;
Anbang hon it singdang omlou nuai simlei ah,
Ka Pa loungal ka dougal hi.

    Gilou in heisan mahleng,
    A hoihna tul ngeilou;
    Lunghei in A siang zong leng,
    A vang ka zou nawn ding.

Ka Pa' inn ah hauhsakna kim, nunnopna kim,
Albang dahte heh A nem jel;
Kei vuaktang leh laisung gilkial ka si ding maw,
Bangdia lelliang bang vai ka hiam?

Aw, A nen a ka hei laiin nunnuam na'ng e,
Simlei nunnop ka zon tengteng;
Ka Pa' insung ngaina veng e, gel chingtang e,
Thupha tawi ding hilou ka hiam?

Kei migilou, lungkhamsak leh zahlaksakpa,
Kei ding a mun A hon phal leh;
Simlei pallun ka dougalte ngai nawn kei ning,
A lut lai hun a tom lua hi.

@ Labu 2019 
159 Pa Thununna

Rev. Thangngur
Pialgal sunni ka lailung ah a hong tangta,
Ka kha simlei a kalsuan lai,
Ka gentheihna nopna'n a hong pal,
Pa thununna ka thuak mualsuah zawh in.

    Pa thununna ka thuak lai in,
    Khasiat mittui in hon tum nichin in,
    Theisiam ngeikei veng ka Pa' hon itna.

Thununna lawh lou vangkhawlai ta lah hilou,
Ka pianna Mang' sisan ahi;
Khelh nasem in ka kimang ding hiam?
Tangtawn a gou ding ka Mang' nna loungal.

Kei dia ka hin laiin nopni chih om ngeilou,
Mang Jesu hon sapna bang a,
Isak' maitam a ka kilat chiang,
Vualjawlna tuikhuk nopna'n a hong luang.

Mansoul khawpi ah zaw mun leh mual ka neilou,
Ka Mang Khrist a simmawhna uh;
Pua in khua pamlam ah pai ning e,
Salem Thak ah mun ka tanglaina ding.

Nang a ka hih hon ngilhsak ken, ka Mang Jesu,
Na hinnain hon hingsak in;
Damlai gamdai a ka zin sung in,
Ka kalsuan bangkim Nang thu hita hen.

@ Labu 2019 
160 Ka Gitlouh Ngaidam In

Tawia
Simlei ah zaw khemna leh,
Gitlouhna bei lou ding,
Sunchin in khemin ka om gige;
Ka mitmuh leh bil a ka jakte in,
Khelhna ah hon tun.

    Hizong ka Toupa' hehpihna thupi in,
    Gilou kisik ngaidam;
    Kisik, kiheiin kon juan, Toupa (2)
    Ka gitlouh ngaidam in.

Anbang A hon it vang in,
Hing leh dam in i om;
Hizong A itna thei kei nak hang,
Kalvari a tatna ngailou bang in,
Leipal i pak uh.

Simlei hoihnate khempeuh,
Tangtawn a ching zoulou;
Hizong a etlawmna zong nak hang,
Nuai simlei ah nuam in ka leng zong a,
Mangthang ka na hi.

Mangthangte zong a hondam
Ding in Mang Jesu in,
Hehpih in hon zong liangvai tate;
Sual sihna mial nuai a na kimangte,
Thounawnta ve ni.

@ Labu 2019 
161 Tangtawn Pa, Lemna Mang Hi

Pastor Liangkhaia
Ka pumpi leh ka nuntakna,
Mang Jesu kiang ah ka peta;
Lungkham buaina lau nawn kei ning,
Ka neih teng tawh kipumpiak ing.

Mang Jesu kia nuntakna pen,
I tangtawn Pa, Lemna Mang hi;
Amah kiang ah nuntakna om,
Khelh leh haina a pukte din,

Leitung a mihingte lak ah,
Misiangthou khial ngeilou om hiam?
Mihing' Tapa Mang Jesu kia'n,
Siamlouh khelhna khat leng neilou.

Leitung lamtam leh nopsakna,
Manthatna leh khemna a hi;
Hizong Pialgal sesum lamtam,
Tangtawn in tuibang kiamlou ding.

Mang Jesu'n ka khelhna hon tan,
Jin teengkhawi apan hon pikhia;
Tua bang hihthei singdang om diam?
Jin teengkhawi pan hon pikhia thei?

@ Labu 2019 
162 Toupa K'On Din Nuam Hi

Ngama
Toupa lou a hun paisate,
Koilam tungkhinta uhiam ?
Kik nawnlou in mualliamta uh,
Hun ka neih lai bangchin ka mang ding hiam?

    Toupa hon din nuam veng,
    Hinna leh Vak non piak ;
    Kha Siang in hon panpih hen,
    A leh li'n kon din ding.

Toupa k'ong pai kei mikhial zong,
Nang mulou, khial a nungta;
Ka hun tamzaw ka beisak nung',
Ka hun bei kuan a silbang Na hong pal.

Toupa Jesu hatna zang in,
Adam suan khimjing nuai ah;
Keimah bang a khelhna'n laukha a khakkhumte
Pi khiak ka ut ngei e.

Aw ka laukha, na saltanna,
Mang Khrist in hon tan zouta;
Nang zong thou in, Toupa' a ding
Kia in hing in tangtawn Amah' ding in.

@ Labu 2019 
163 Lampi Nih

P.K. Nengsong
En in, Toupa in na ma ah,
Lampi nih ka Ka khung chi;
Koi zaw na zui ding hiam? 
Na ut zawkzawk tel in.

    Kumsawt hinna lampi leh,
    Kumsawt manna lampi hi;
    Koi zaw na jui ding hiam?
    Na ut zawkzawk tel in.

Lampi nih kathuam lai' na ding, 
Kumtawn damna lampi leh,
Kumtawn sihna lampi;
Na ut zawkzawk tel in.

Apelmawh a zuih ding lampi
Nopna khawpi tunna lam leh,
Dahna khua tunna lam;
Na ut zawkzawk tel in.

A lamtou pen van gam lampi,
A lamphei pen dahna lampi,
Koi zaw i jui nuam diam?
I ut zawkzawk tel ni.

@ Labu 2019 
164 Mangpen Sepaih Hi Hang

Laithangpuia
Galhat melpu din hon thuam in, ka Mang Jesu,
Tuikhang bang in lian khimjinmang,
Gehen gal sual zatamte.

    Mang sisan kai puanlap,
    Gal ma ah pei un, ngilh kei ni;
    Mangpen' sepaih hihang,
    Khelhna tuipi hong kihawt zong leh.

Manglukhu tang ding sepaihten, i zawh hun chiang'
Vak leh khawvel i kidou lel,
Mang Khrist hong thuakna vang in.

Ging vengvung dougalte sang in i thupizaw,
Kha gilou pungkhawm, gal minthang,
I kap Zion sepaihte'n.

Gehen dougal sisan vang a i zawh hun chiang,
Gal ai ding phit leh sawnkai tawh
Thangvan Zion khawpi ah.

Mangpen sepaihte'n manglukhu i khu chiat ding,
Van misiangten hon na dawn ding,
Nunnopna i zouta ding.

Zion vangkhawpi tualnuam tuang i tun chiang in,
Simlei mubang ngai nawn kei ni,
Nunnuam a lenkum vei in.

@ Labu 2019 
165 Lailungmuanpa Hon Ngai Veng

Lianbuaia
Khelhna khukpi lam manawh a pai in,
Tua mun lam a pahna ka zon lai in ;
Tua lui mial a kikou aw ka jak in,
Lauhna'n ka dim nawnta ngal a.

    Aw Jesu kei lam hong nga nawn in,
    Toupa, Na lam haih in, ka vakvai hi.

Khelhna lawhtak sihna ahi ngal a,
Pal ngam kei veng tua sihna tuipi lian;
Hizong paina dang omlou hi Toupa,
Lailungmuanpa Nang hon ngai veng,

Kum tampi ka vakmang san nung in zong,
Anbang Itna in A hon veng jel a;
Bangkim a ka bangkim Na hi, Toupa,
Phatna zaila'n simlei dim hen.

Aw Toupa, Tangtawn in Nang hon phat ning,
Na min pahtawina la ken sasa ning;
Simlei leh thangvan a Toupa Na hi,
Na min phat in zaila sa ning.

@ Labu 2019 
166 Hon Pi Tawntung In

Saihnuna
Hiai lei zaw tangtawn gam a chinglou,
Lungkham naubang kahna ahi, Toupa;
Nopnaten lenmual khumzouta,
Nunnop pak heuta.

    Aw, gal in don veng tung thangvan,
    Angel lenna minthang khawpi ah;
    Hotdamten khawlna galmuang ah,
    Simlei albang mang hen chi uh.

Aw, ka ngai pak chih lutna gamnuam,
Tul lou ding Mang nunnem in a siam ah,
Hon pi in, hon kai tawntung in,
Kah lai hon nem in.

Belamnou' gam Zion ka tun chiang',
Lungdeih gibang khenna ngai nawnlou ding ;
Itna khawpi namchih zata,
Nunnop kimna hi.

Thianmang anglai limbelh kulhpi ah,
Nunnuam phungching in tualleng diamdiam uh;
Nuai simlei pan ka galdot in,
Ka sinlai hon lun.

@ Labu 2019 
167 Aw, Nopna Gam I Manawh Ding

Thangvung
A tangtawn gouluah tum in i sem jel ding,
Lungkhamna a hong len lai in;
Ka kiang ah om jel inla aw,
Ka Hondampa deihhuai.

    Aw, nopna gam i manawh ding,
    Khawldenna ding,
    Aw ka ngai e, khensa teng,
    Kimna'ng thangvan gam.

Simlei hoihna teng zong albang a mang ding,
Tangtawn manna zaw tullou ding;
Khangthak dong in gensawn ding uh,
A gam bei ngeilou ding.

Mit a muhlouh gamnuam ei dia hon bawlsak,
Manawh in juanni tua gamnuam;
Aw, tua mun ngei ana hi maw,
I tangtawn inn nuam ding.

Lei nopna mang nawn mai jel mun a tengte,
Khenlouhna gam hon bawlsak vang ;
Halleluiah, aw Hondampa,
Pahtawiin om jel hen.

@ Labu 2019 
168 Mangpha Kichi Nawnlou Ding

Wm.J. Kirpatrick
Huihpi hat lauhuai khen ah,
Denchiang in, denchiang in;
A tawpchia inn tungkhawm ding,
Denchiang in, denchiang in,
Huihpi, vuahpi, khenlam a,
Puanjak sung bit a om in;
I jial ding i long puanjak,
Denchiang in, denchiang in.

Hondampa mel i mu ding,
Denchiang in, denchiang in;
Hotdamna la i awi ding,
Denchiang in, denchiang in,
Rose leh Lili pal lutna'h,
I luankhi daibang theng ding ;
Aw tua nopna i tang ding, 
Denchiang in, denchiang in.

Tungchiang sana gam nuam ah,
Denchiang in, denchiang in;
Lawmvual ngaihte i mu ding,
Denchiang in, denchiang in,
Tua chiaugal gam nunnuam ah
Lungkham mangbat beita ding,
Mangpha kichi nawnlou ding,
Denchiang in, denchiang in.

@ Labu 2019 
169 Sunkim Heh Hong Nem In

Lianvela
Lungkham buaina'n mangbang a bawm,
Simlei hamsia thuak;
Toupa vang a ka lawmvual ngaih,
Khenna'n kawlni hong suak.

    Aw gibang khen la'ng e, (2)
    Lawmvual lungtuak te aw;
    Toupa, Na Laukha'n hong leng in,
    Sunkim heh hong nem in.

Sunkim jankhua a zaila sa'n,
Na min ka oih pih;
Gibang khenna'n kawlni hong suak,
Lungkham buaina'n hon bawm.

Na min pak lou thei kei ung e,
Laukha lungdam na'ng;
Anbang N'ong itna jamvel ah,
Van mite dungsun ung.

Gibang kikhen mahle ung aw,
Laukha, hong ompi'n;
Albang dah naubang ka kah lai',
Saron pak hon khiah in.

@ Labu 2019 
170 Pialgal Tanvakpa

Rev. Khuonga
Khenlouhna gam ka ngai e,
Immanuel' gamnuam;
Gibang khenna'n kawlni
Sialbang hong suak nawnta;
Ka ngai khenlouhna Zion tang etlawm.

    Ka ngai silbang pal thangvan,
    Aw khenlouhna khawpi;
    Ka lal mel leh hinna tulsing,
    Saron paksil a lun.

Van Jerusalem etlawm,
Hinna siktui aluang;
Mit a muhlouh gam leh,
Hinna tulsing limnuam;
Salem thak etlawm ah tuang hon tun in.

Manna gam khawpi tual ah,
Van Belamnou A leng;
Khimjin lungkhamna leh,
Naubang kah om nawnlou,
Pialgal Tanvakpa Mang in tu, chi uh.

Manna van khawpi tanchin,
Genseng vual ahi lou;
Ka Mang Hondampa leh,
Serafim zaisakna,
Ka Mang lenna tua Zion tang etlawm.

@ Labu 2019 
171 Kumsawt Inn Kip

Thangneikhup
Ka kumsawt inn ding lemta ning e,
Kumsawt Suangpi kip Khrist tung a lem in;
A hun laiin theihtawp in lam ning,
Ka omna simlei inn hong mangpah ding.

    Kumsawta hinna inn kip Khrist pen ka neita e,
    Damlai huihpi leh tuipi hong kihawt mahleh;
    Khrist vang in kei a hon tum talou ding.

Aw, envel dih loubang tul simlei,
Lungkhamna leh natna'n a dim zouta;
A tung ah lungmuanna omta lou,
Siatna tuipi a kihawt tak ziak in.

Aw, sihna tuipi a hong lianta;
Zion taten innsang lamtouta ni ;
Laukha Siangthou hinna'n kithuam ni,
Hinna Sangpen innsang tungnung ahi.

@ Labu 2019 
172 Nuai Simlei Nguizouta

Rev. Thangngur
Nuai simlei nguizouta a tung a mihingte tawh;
Gitlouhna leh gimhuai in dimzouta;
I it i ngaihteng leh vualngeihte'n mualkhum zou.

    Aw, Belam nunnem in gam thak A bawlna mun,
    Aw, ka kha aw nang leng tua gam lam zong sam in;
    Simlei tuangnung siah chia na omna mun ding in.

Dikna gam siamzouta, aw i tangtawn gamlei ding,
Lei lungkhamna gamsia hong chim mahleh;
Mang Khrist na muan a-leh gam thak ah na leng ding.

Tang a i pi leh puten a muhphak louh gam uh,
Sisan vang in kei in ka na muta;
Tua gam zotna lampi i Mang Khrist kia ahi.

@ Labu 2019 
173 Lungkham Buaina Khen Ah

Upa Zasiama
Tangbang damlai ni lenkil hong ke dialdial,
Nun i nopnaten lenmual khum jel ;
Sulkik lel ding lung in gel maw'ng,
Ngai in dondon zong le'ng.

    Lawmvual lungtuakte aw,
    Gibang kikhen zong le'ng;
    Nunbang nuam a houlung tuak in,
    Damlai tuanglam suk leh tou ah,
    I Toupa' nna i sem ding uh.

Jan muikhaw jin leh sun khawsawt nuai ah zong,
Simlei lungkhamna'n mangbang hon bawm;
Lungkhamna kipahna suak hen,
I kah lai bang le'ng maw.

Toupa, banjal' hon huai in vual lungtuak tawh,
Na lenna zaisa a manawh in;
Gibang kikhen lau nawnlou ding,
Lungkham buaina khen ah.

Luankhi nul a gibang kikhen lau nawn lou,
Aksi khen gam hoih a lengten jaw;
Zaideih awi uh ging lawmnou tawh,
Nibang lun vangkhua ah.

@ Labu 2019 
174 Pathian Leh Angelte Omna

Ira.D. Sankey
Lungkham dah ni a om, 
Lungkham buaini a om ;
Hon khutvan uh kipahpih ning,
Pathian' Angelte omna'h.

    Pathian' Angelte omna'h,
    Gam vangla nunnuam ah;
    Nuamsa tak a ka luah hun ding,
    Pathian' Angelte omna'h.

Toupa ka hatna hi,
Hon pi tawntung Aksi;
Bit a tua gam hon tun ding in,
Pathian' Angelte omna'h.

Gam vangla nunnuam ah,
Ka luah ding in nuam om ;
Tua ah Manglukhu kei din om,
Pathian' Angelte omna'h.

Ka long in innlam juan,
Hon buaisak kan pah ning;
Bit in tua inn ah ka tung ding,
Pathian' Angelte omna'h.

@ Labu 2019 
175 Kongpi Kilawm Hon Hun Chiang

J.H, Alleman
Mialna leh jan lauhuai a mang nawnlou ding,
Kongpi kilawm hon hun chiang in;
Pathian A tanna khawpi tual ah leng ning,
Kongpi kilawm hon hun chiang in.

    Kongpi kilawm hon hun chiang in (2)
    Hon gum Toupa' mel muin nunnuamta ni,
    Kongpi kilawm hon hun chiang in.

Ka itten khawlmun ah kei hon na ngak ding,
Kongpi kilawm hon hun chiang in;
Hon kipahpih ding uh ka khelh beita ding,
Kongpi kilawm hon hun chiang in.

Natna, dahna, lunggimna om nawnlou ding,
Kongpi kilawm hon hun chiang in;
Khensa lawmvual tawh nunnuam houlung kum ding,
Kongpi kilawm hon hun chiang in.

Nopna, pahna gen zawhlouh keia hi ding,
Kongpi kilawm hon hun chiang in;
Tua ah Amah siangthou Pathian ka muhchiang',
Kongpi kilawm hon hun chiang in.

Thupina a tuam in i omta ding a,
Kongpi kilawm hon hun chiang in;
Tua gam vangla ah nuam in la sata ding,
Kongpi kilawm hon hun chiang in.

Damsung puakgik in hon buaisakta lou ding,
Kongpi kilawm hon hun chiang in;
Nuamsa tawntung in Khrist tawh i omta ding,
Kongpi kilawm hon hun chiang in.

@ Labu 2019 
176 Kulsin Ah Khaubang Na Chiah

German Chorate
Kulsin a khaubang chiah aw, hon sun dah n'ung,
Lungkham khimjing in kulsin mangbang bawm zong,
Na machiang ah Hondampa'n tua lampi tawn zou,
A hon itna meivak nang Honpitu hi.

Kulsin ah sambang na jal, melmuh louh in,
Na manawh Khrist loungal tuanglam dang omlou;
A hon itna banjal hambang hon huai ding om,
Toupa pham nung mawhneiten lamen thei hi.

Kulsin sunglam juan chia, simlei tuangnungsia'n,
Na kha hatlou lunglau in lingkha zong leh;
Lailung na muan na'ng Paradis sunni hong tang,
A ging na jakpen Serafim zaila hi.

Kulsin sung juan lailun aw, hong ngai dah n'ung,
Thianmang hon gum Toupa'n lumbang hon sung hi;
Hon pia in, hon pi e, hon thaksak nawn ding hi,
Toupa Pham nung khakiak dawh-ai om nawnlou.

@ Labu 2019 
177 Gal In Don Veng Thangvan

Ralngama
Adam suan gitlouh sihna khimjing nuai ah,
Simlei namchihta kap in mau uh;
Kei bang a vangtah omlou khua van nuai ah,
Ka tuaidawng pallun lai singbang tanta.

    Ngaiin ka jua siang thangvan gal in don veng,
    Lungkham lusun kahna himhim om nawn ngeilou;
    I it leh ngaih khaubang na chiahsate'n,
    Kipahna pak Mang nunnem bel uh.

Gelsau ngam la'ng i tankhawm chiat dia vaihawm,
Bang i suak ding hiam ka lungdong veh;
Phamngai heh hong nem ding omlou simlei ah
Ka Mang nunnem, nopna pak Nang loungal.

Buaina meipi lungkhamna kihawt kal ah
Don ing e, nungchiang hong hei om lou;
Hehpihna Mang tuallenna Zion tang nuam,
Manawh in naubang kah lai bang ding uh.

Kei zong ka damlai ni a hong bei chiang in,
Manna gam hoih ka luah sam ding hi;
Ka it na paisate tawh tualleng ja in,
Belamnou liamsa zaila'n i awi ding.

@ Labu 2019 
178 A Khajak Lim Nuam Ah

Thanherh
A khajak nuai lim nunnuam ah,
Tatsa vontawite tutkhawl ding;
Tangtawn nopsakna a tan chiangun,
Nunnuam in ngabang leng ding uh.

    Tutkhawl in tengdenta ding uh,
    Itna Toupa lambang pak in;
    Tangtawn nunnopna pal zouta ding,
    A khajak nuai lim nunnuam ah.

A khajak nuai lim nunnuam ah,
Naubang kah lungkham omlou ding;
Khelhna huihpi leh khemna gal lian,
Daibang theng khawpi etlawm ah.

A khajak nuai lim nunnuam ah,
Albang dah lungkham omlou ding;
Hinna tuikhuk ah vabang bual in,
Vuk sang zong ngouzaw ding uhi.

Aw, tua mun a ngabang lengte'n,
Lei lungkhamna ngai nawnlou ding;
Van semgua ginglawm tawh van khawlai,
Mang Khrist tawh laitual leng ja uh.

@ Labu 2019 
179 Ginna'n Gal In Don Veng

Ginna'n gal in don veng,
Ngoubang lang van gamnuam;
Ka lungkhamna khawvel,
Nuai simlei gam daidam;
Hinna tui a luanna aw,
Itna gam etlawm,
Chikchiang' ka tung ding hiam,
Galvan ka ngakna ding.

Leitung gentheihna mun,
Vakvai sawt nawn lou ding;
Taikhuaval naita e,
Tutkhawlna ding naita,
Tua ni thupi van tun chiang',
Misiangthoute tawh,
Belamnou thahsa nung,
Nuam in zai oihpih ni.

Tuin kap mah leng zong,
Chiaugal gam etlawm ah;
Kipak' dawnbang tuak ning,
Ka lawmvual ngaihte teng;
Hondampa angsung nuam ah,
Laitual lengja in,
Gibang khen nawn lou ding,
Naubang kap nawn lou ding.

Ka lungkham kipahna
Nuam a hong tan hun ding;
Chikchiang ahi ding hiam?
Toupa, hong paimeng in
Lei saptuam tengteng leh,
Van angel siangte tawh,
Muh kal ngakla'ng, ngakla'ng,
Tua pialgal gamnuam ah.

Aw, tua gam etlawm ah,
Ka lawmvual teng kim ding;
Nuai simlei tuangnung sia'n,
Ka tutkhawl ngei ding hi.
Ni a niam hun a tom,
A naita nunnop ni,
Taikhua val naita e,
Ka tutkhawlna ni ding.

@ Labu 2019 
180 Zaila In Pak Ni Mangpen

Kamlala
Lung a leng mual chih galkhua ka don a,
Ngoumei a jam jiljial, aw lenkawl a bawm.

    Zaila in phat in Mangpen,
    Lung a juan ni in;
    Nungta leh nungtalou leh
    Ging luanglawmnou tawh;
    Gam chih ah dim hen,
    I nop lasak ging.

Khanglouin vankhua galin ka don a,
Aw, nopna vak singseng in ka lung hon len,

Vanmite' kaihging luanglawm a hong thang,
Nuai simlei honthawn e, lungkham kahna gam.

Hongpai un, sa ni e, Toupa mai ah,
A hehpihna thupi zaila'n i phat ding

Sakpih nuam ing e, thilsiam khempeuhte,
Aw hoih vasate tawh simlei daidam ah.

@ Labu 2019 
181 Aw, Nopna Inn

Z.C. Zahuala
Sihna lui gal a gamnuam etlawm ah,
I tangtawn van inn kilawm a om ;
Lung a i deih tua luipi kansaten,
Luigal gam etlawm ah hon ngak uh.

    Aw, nopna Inn, tangtawn hamphatna mun,
    Tangtawn luankhi nul omlouhna gam;
    Innkuan kiitte leh Hondampa tawh,
    Bang lou a kikhopna a om ding.

Toupa, ka lungdamna gen chim kei ning,
Kalvari a zahlakna teng pua a;
Melma' tongsia tawh kha Na pham vang in,
Kei ding' tangtawn sau nuam Na bawlta.

Ka kahna leh ka buaina gam daidam,
Pel in tua laukha vangkhaw tual ah;
Kalvari Belamnou a thahsa uh,
Thupina tang in mel va mu ning.

@ Labu 2019 
182 A Vul Nawnta

Rev. V.T. Kappu
Gal in don le'ng thangvan khawpi,
Khenlouhna gam ngoubang a lang;
Gibang i kikhen hun chiang in,
Khenlouhna gam ka ngai.

    A tom ngei maw, simlei nopna,
    Pak bang in a vulnawnta;
    Kikhen louthei hi kei hang maw,
    I lenna a dan jiak in.

Aw, ka ngai gibang khenlou a,
Laitual i len diamdiam hun ding;
Bang chikchiang' tuang i tungsam diam?
Khennawn louhna khawpi.

Gentheih thuak a gibang kikhen,
Chikchiang' i kituak khawm nawn dia?
Simlei gimhuai i khen chiang in,
Nunnuam in i kikhawm ding.

Hon ngai veng khenlouhna khawpi,
Simlei a gibang kikhen chiang;
Lungkham puanbang banna'ng omlou,
Nuai simlei gimhuai ah.

Gibang khen a ka kah lai in,
Thangvan inn nuam galin don veng;
Gibang khen omlouh ka theih in,
Tunkal ngakla'n mau veng.

Angel siangte leh lungdeihte,
Anbang itna'n hon ompih un;
Lei gimhuai a ka kikhen un ;
Hon ngai tawp thei kei veng.

@ Labu 2019 
183 Zaila'n K'On Pahtawi Ding

Lungjuan lungsim ginna in don lehang,
I mu van gam thupi;
Lei a lungkham tate laitual lenna,
Belamnou leh hinna sing pal zou in;
Hehpihte tualleng uh;
A thupi e, kipak in la sa ni.

    Aw sisan pha, zaila'n hon pak ning e,
    Na hon itna thupi;
    Kalvari a tatna sisan,
    Zaila'n kon pahtawi ding.

Lung a juan ni'n bangkim gelgel lehang,
Kipahna hong nai e,
Hehpihpa' sisan jiak a kipahna;
Vangnei kisa'ng, Pathian' tate ding in,
Khrist Toupa'n hon bawlta;
Kipahna kim zaw Toupa nasep hi.

Ka tankhom a kipahna thupipen,
Hehpihna siangthou hi;
Pathian' ta hih leh Ama' nasepna;
Hon veng inla, kei ah Na nna sem in,
Aw ka Toupa it aw;
Hong zang in aw, kha mangthang man ding in.

@ Labu 2019 
184 Aw Salem Vangkhua

Pastor Khaivung
Hon juan veng e, Salem vangkhua,
Lungkham omlouhna gam nunnuam;
Tunkal ngakla'n ka hon juan hi,
Kei ding' mun a om hiam, Toupa?

    Dahna leh lungkhamna thuak in,
    Hambang vai veng hiai leitung ah,
    Nang lou in zaw k'ong gammang kha ding,
    Van Mang nunnem, hon nusia kei hial in.

Tangtawn hinna sing limliap ah,
Van angel lungtuak nga bang leng;
Hambang vaiveng hiai leitung ah,
Van Mang nunnem, hon ngilh ken aw.

Sih sialbang hon juan veng Toupa,
Ka machiang dougal khuaibang hang;
Nuai simlei leh thangvan kal ah,
Nang lou in hong hingzou kei ning.

Ka machiang phamna Jordan lian,
A gal hinna gam eng singseng;
Nanglou' hong galkai zoukei ning,
Aw van Laukha hon pikai in.

@ Labu 2019 
185 Hinna Sing Lim

Rev. V.T. Kappu
Pialgal ka ngai, ka Mang lenna,
Lungkham omlouhna gam etlawm;
Chikchiang ka tung ding hiam?
Albang ka dahna luankhi,
Chikchiang' a hul ding hiam?
Chi a ka ngaihtuah in,
Ka ngaih Toupa'n kei honpi in.

    Guabang hinna singlim liap ah,
    Hon khawlsak sam ve, aw Toupa;
    Khemna tangnisa ka dou zoulou,
    Guabang hinna singlim liap ah,
    Hon khawlsak sam ve, aw Toupa.

Leitung haksatna thuakzoute,
A tung uah puanin na jak maw?
Kei zong hong jakkhum in;
Khawlna ding limliap omlou,
Leitung gamdai gam ah khawlna limliap omlou,
Khemna tangnisa dou la'ng e.

Nuai simlei gamkeu gamdai ah,
Khawlna om hiam chi'n ka zong a;
Khawlna gam ahi lou,
Tangtawn gam ding hilou hi;
Simlei gimhuai ahi chih ka theihkhiak chiang in,
Guabang hinna singlim ngai veng.

Guabang hinna singlim liap ah,
Misiangthoute a khawlta uh;
Kei pen bang ka hi hiam,
Tawlnga theilou a ka om?
Ka sapum in hon dal, hihlamdang ni tung leh,
Kei zong khawlsamta ding hi'ng a.

@ Labu 2019 
186 Gibang Khenna Simlei

Rosiem
Pi leh pu suihlung a mawl jiak',
Phamna leh lungkham dahnate,
Namchih tung ah a leng ua;
Ka tung ah khuaibang a tu,
Lungkham huibang in ka mau,

    Kumsawt gam ka ngai e,
    Ka ngai e ka Pa' gamnuam,
    Laukha in hon huai in;
    Anbang itte khawlna mun,
    Tuang hon tun in.

Khawvel nun ka ngaihtuah chiang in,
Suihlung a mawl selung a jing;
Phamsa'n lenmual a khum ua,
Bangteng selunggel a hun,
Lungkham dahna tuibang lian,

Vual ngaih mualliamsate don veng,
Phamsa ngaiin malbang kou veng;
Nungchiang heilou in leng uh,
Mangtutphah din kimvel in,
Halleluia, chi'n leng uh.

Van khawpi thak tuang ka tun chiang',
Gibang khenna omnawn lou ding;
Lungtuak vuitangbang kimna,
Angel siang Serafim tawh,
Mang nunnem zaila'n awi ni.

@ Labu 2019 
187 I Pa' Nna Sem Ve Ni

Rev. Thangngur
Tuibang a kiam sot lua,
I khawvel tangbang damsung nite;
Kipahna pak vul nawn ding hita,
Gibang khenna ding in;
Lenkawl ah ni a hong suak nawnta,
Gibang khenlouhna gam ngaina hang e.

    Khenlouhna gam vualgen gam nunnuam ah,
    Chin leh tuaite i tutkhawl dia;
    Ei hon Vengtu Mang Khrist,
    I Hondampa deihhuai khebul ah,
    Lungkhamna beita ding.

Hiai nuai simlei ah zaw,
Kap leh mauin hambang vai zong leng;
Buaina gallam ah gam etlawm om,
Ei hon Hondampa Khrist
Nungjui dia i hinna i phal leh,
Tua gam etlawm ah naubang i nui ding.

Nopna pak lutna mun,
Hondampa Khrist laitual lenna mun,
Ngaiin sun nichin in galdon veng;
Van angel siangte leh
I vuallui gibang khensate tawh,
Bangchik chian nuamin i kikhawm nawn dia.

It leh ngaih chin leh tuai,
Thanuamtakin i Pa' nna sem ni;
Sunchin in hun tuibang kiam tawntung,
Jingsol etlawm thupi,
Ngoubang latna'ng sunni hong naita,
Sep zawh chiang a i tutkhawlna ding ni.

Aw, ka Mang Hondampa,
Kipahna pak ding Nang hong pal in;
Simlei pahna pak a vul zouta,
Na sakmel lawmnou ah,
Lungdamna chiteng a hong kilang ;
Kipahna pak Saron etlawm Na hi.

@ Labu 2019 
188 Toupa' Zion Khawpi

Sawikholien
Simlei hehpihhuai gam,
A sung ah ka leng a ;
Khelhna leh lungkham, dahnate'n,
Sunchin in a hon bawm.

    Aw, tul mai in, (2)
    Nuaisimlei gimna gam;
    Vualngaihte leh ka Hondampa,
    Ngai a sunchin a ka mauna.

Ka ngai tangtawn gamnuam,
Toupa' Zion khawpi;
Simlei a utna tengteng leh,
A pallun a bei jel.

Ka ngai ka Pa' gamnuam,
Gibang khenna omlou;
Misiangthou leh angel siangte,
Sunchin a lenna uh.

Gam thupi ka tun chiang',
Hambang vaihna simlei;
Ngaiin don nawn kei ning Toupa,
Na mel ka muh chiang in.

@ Labu 2019 
189 Si-Al Khen A Van Innpi

Rev. Thangngur
Kanan gam thak hon juan ding in,
Gamdai ah ka zin a;
Vei leh tak ah tuanglam haih veng;
Mei leh ngoumeia kilak',
Ka ma ah Nang hong tang gige'n.

    Aw ka Hondampa, kei hon na dawn in,
    Kanan gam thak tun louh lau veng;
    Lungkham lummei jing nuai ah,
    Dah leh kap in hambang vai veng.

Gamdaia lumsuangpi pan in,
Siktui siang hong luang in;
Kanan gam juan bahte dawn ding',
Gamdaia ka om sung in,
Aigupta gam ngilhna ding in.

Ka main sang sawm tungta uh,
Kanan gam thak nuam ah;
Banghang nungchiang ka ngai ding hiam?
Sihna gam tuangnung sia in,
Hinna khawpi lam juanta ning.

Si-al khen a van innpi ah,
Hondampa pahtawi uh,
A nuachiang uh gimhuai ngilh in,
Lungdamna la thak sa uh,
Lunglawp veng amau tawh hei ding.

@ Labu 2019 
190 Tangtawn Pahna Ding

Rev. Thangngur
Simlei pahna tomkal bawn i khiaklah leh,
Tangtawn pahna ding van pahna zong ve ni,

    Simlei mauna'n dim zouta,
    Ken zaw pahna muzou kei veng, D.S.
    Tangtawn pahna ding van pahna zong ve ni.

Hinna haksa tomkal bawn i ngaih aleh,
Nuam leh pahna van hinna pen nei ve ni.

    Gilouten a tan ding uh,
    Laisiangthou gen gawtmun ahi. D.S.
    Nuam leh pahna, van hinna pen nei ve ni.

Ut leh utlouh thu himhim kidong lou in,
Sunchin sihna'n sang tampi a pi mang jel;

    Sih muan theihna i ngai hi,
    Omden ding om kei hang lei ah, D.S.
    Sihna Zoupa, Mang Jesu mah bel ve ni.

Machiang huai ding i ngai hiai lei gimhuai ah,
Machiang huai ding i ngai lei nutsiat ni'n zong

    Sihna hun a hong tung a,
    Van Inn a hong tunpa ding in; D.S.
    Machiang huai ding i ngai Mang Khrist Kha Siang ngei.

@ Labu 2019 
191 Tung Vankhua

Rev. Thangngur
Khawvel in sum leh pai lamtam,
A hoih chi'n a zong vel ua;
Hihhang' a hoihna un pialgal kaipih zoulou,
Van hoihna'n pialgal a tanvak,
Ken ka gennop tua ahi.

    A simthu gensiam leng aw tung vankhua,
    A hoihdan gensiam leng aw ka Mang lenna;
    Mi khempeuh in lunggulh leh maw,
    Van Inn ah pai chiat leng maw.

Leitung thupina leh hoihna'n,
Sunchin in hong kheng zouta;
Van hoihna khangthak piaunel zah bei nung in zong,
A thak in a kilawm semsem,
Aw tua hi kihilh tham pen.

Van Innsang, thupi leh etlawm,
Kongpi zaw kun a lut hi;
Aw, Kalvari mual leh Beth-lehem bawng inn sung',
Jal ding in leh khros pua ding in,
Kumpi puan tawh kua kuan ding?

Bangchik chiang' ka vaihna gam leh,
Ka kahna gam hong bei dia;
Aw, van gam thupi hoih gensenglouh tangtawn gam,
A bukim in a hong tung dia;
A ngai in huibang mau veng

@ Labu 2019 
192 Kongkhak Ging Kilawm

Runchawng
Ka lenna gamdai tuangnung sia'n,
Van Jerusalem nunnuam ah;
Bangchik leh tuang k'ong tung sam diam?
Na tangtawn pialgal gam ah.

    Aw, ka ngai gibang khenlouhna gamnuam ah,
    Hinna tui a luang;
    Hotdamtaten a dawn ua,
    Tangtawn hinna tang uh.

Belamnou lenna mun thupi,
Ngaiin sunchin galin don veng;
Aw Laukha Siangthou, hong leng in,
Na gam ah tuang hontun in.

Kongkhak ging kilawm a hong ua,
A ging lawmnou in lung honlen;
Misiangthoute tuallenna ah,
Aw, kei zong len ka nuam hi.

Aw, tua mun ah ka Mang deihhuai,
A mel sunni vanglai bang in;
A vaknate tang kimvel e,
Tangtawn a damna ding in.

@ Labu 2019 
193 Pathian Anglai Mun I Muang Ding

Laukha vangkhua galin don veng,
Mi hausa leh Lazar ka mu;
Tuabang lelliangtheipa Lazar,
Nunnuam in thangvan tual' ngabang leng,
Belamnou leng juiin ka mu.

    Ngaidih ve ua, a tongdam nem,
    Lelliangthei jata'n hon juan un;
    Kei hon ngai, lusun, liangvaite,
    Heh ka nepsak ding.

Tuin albang dah leh kap in,
Simlei ah ngabang leng mahle'ng;
Belamnou nunnuam a juite'n,
Pa Abraham' anglai sa' nuamjaw,
Pathian' anglai mun i muang ding

Mi hausa nun in a nuam zong,
Kha a kiak chiang' phamsa' vangkhua'h;
Albang dah, siktui duh in thum,
Tuabang phamsa' vangkhua hei kei ni,
Thangvan ah lailung muang' hei ni.

Jata aw, hong sulhei ve ua;
Toupa a it vang a Lazar;
Thangvan gamnuam tuang a tun leh,
Belamnou' sisan pha a tatte,
Lenlouh lauin lungkham kei ni.

Mawhna, phamna, setan tung ah,
Salbang i suak sisan vang in;
Lunglau kei ni, Belamnou huai,
Simlei sum leh pai a tat hilou,
Belamnou' sisan tat hi hang.

@ Labu 2019 
194 Toupa Tawh Omden Ding

I.B. Woodrur
"Toupa tawh omden ding!" 
Amen, tuabang hihen; 
Sihna pan a hinna thu hi, 
Khakiak mawhna thu hi; 
Pumpi henchip a om, 
Amah pan gamla ing; 
Hizong niteng a kisuan in, 
Niteng in Inn naih ing. 

    Inn naih ing, (2)
    Niteng in Inn naih ing.

Tungchiang a ka Pa Inn, 
Ka kha Inn ding hong nai; 
Ginna mit a gal ka dot chiang', 
Na kham kongpi hong lang; 
Tuachiang' ka kha lunglawp, 
Ka ngaih tua gam tun ding, 
Misiangthoute luahding khawpi, 
Tungchiang Jerusalem. 

I kal lummei kai chiang',
Ka galdotna liah zong;
Noa gam khuva bang leng ing,
Tui kilok, khawnim kal;
Meipi hong theng pah hi,
Huih leh tuite hong dai;
Ka lungsung nunnuam a om ah,
Muanna' zouzum hong jam.

Jing leh jan in ka ja,
Sunlai leh jankim lai',
Van a zaila luang lawmnou in,
Leitung pautuam nuaisiah ;
Tua thawhnawnna simthu,
Tua vualzawh kikou aw'n,
"Toupa toh omden ding" Amen,
Tuabang hihen, hihen.

@ Labu 2019 
195 Gam Ngaih Huai

Rev. V.T. Kappu
Ginna in Kalvari tang tung ah,
Gam ngaihhuai leh khaw siangthou ngoubang lang,
Misiangthoute lenna
Tua khawpi a tuang ka tun chiang in,
Damsung buaina leh gimhuaite'n,
Hontum thei nawnlou ding.

Hon tun ban lou ding chih ka theih in,
Haleluiah, chiin Toupa pak veng,
Salbang hon suah jiak in;
Khelh puakgik leh siamlouh tangsa nung,
Sisan in siam a hon tangsak,
Gam nuam a leng ding in.

Gam nuam a ngabang ka len chiang in,
Nuai simlei gimhuai ka galdon ding a,
Hambang ka vaihna gam;
Tua ah ka khitui luang nawnlou ding,
Ka Toupan hon ompih ding a,
Nungchiang ngai nawnlou ding.

Toupa ngai a ka mauna gamdai,
Ka laukha'n tuangnung a siahsan chiang in,
Toupan hon pi ding a;
A khajak tung ah hon tuangsak dia,
Jordan tui kihawt leh lauhuai,
Hon lenkaipih ta ding.

@ Labu 2019 
196 Vangkhua Nunnuam

Zumi
Ka ma ah chiaugal vangkhua etlawm om,
Tunkal ngakla'ng khawpi etlawm;
It leh ngaih lungtuak teng kimna,
Melmuh nuam in donchim la'ng e

    Aw, khaubang chiah lai tutkhawl lou in,
    Toupa hatna muang in,
    Khawpi etlawm juan ni

Tua vankhua etlawm lam manawh jel in,
Bah lou in machiang suan jel ni;
Simlei ah lungmuanna omlou,
Toupa siang tuang i tun mateng..

Khaubang sutsiam hileng phatchim kei ning,
Jin dougal lai ah leng zong leng;
Van mun thupi tun hun chiang in,
Phatna zaila dai nawnlou ding.

Aw van Laukha Siangthou hong leng inla,
Lailung khimjing tanvak ding in;
Na gamnuam ah tuang hon tun in,
Nunnop pallai heu louhna ah.

@ Labu 2019 
197A Van Khawpi Lungkham Banna

L.T. Neithang
Leitung sihna gam hihhang in,
Van tung zaw hinna gam hi;
Leitung kikhenna hihhang in,
Vantung zaw kimuhna hi;
It leh ngaih gibang i khen a,
Pham ngai a i dah lai in,
Vantung khua a nuam galdon le'ng,
Dah lungkham a hon nem ding.

    Nichin a tungthakte dawn uh,
    Nichin lungdam semsem uh;
    Sih leh kikhen lau nawnlou uh,
    Tawplou ding nopna tang uh.

Melma gilou sihna kumpi'n,
Sung kim naubang hon kapsak;
Lelliang tuam kisa om kei ni,
Tangtawn dam ding om kei hang ;
Hinna Siampa Pathian in zong,
Von khat tawi sun, naubang awi;
Hihhang' van khua hon tun zaw hi,
Lawm manpha'n na nei ve ni.

Tun leh jua leh vualngaihte leh,
Chin leh tuai leh vontawite ;
Sihna'n nupa zong hon khen in,
Lungkham ban na'ng nei kei hang;
Pathian' Ta sihna zoupa leh
Sih muantheihna neipa pen,
Limbang bel in kulhpi'n nei le'ng,
Lungmuang in nuam denta ni.

@ Labu 2019 
197B Ngaiveng E, Tangtawn Inn Nuam

Kamlala
Lengleng lehang thangvan sang ah,
Ngoumei leh khawmui kheng in;
Valeng lehang tangtawn inn nuam,
Salem thak khawpi tullou;
A huangjawl sana tui a luan,
A tual lai' valeng lehang,
Tua mun ah vateng denta ning,
A itna gam eng singseng.

    Aw, ngai veng e, tangtawn inn nuam,
    Angel leh ka jua lenna;
    Tua ah paksil hoih teng a lun,
    Hinna tui a luang deldel.

Tua gamnuam a valengten zaw,
Simlei tuangnung siahsan uh,
A Jua Thianmang sausung lum uh,
A luankhi uh luang ngeilou;
Vuk sang' ngou a tuibang siang kim,
A sakmel uh tul ngeilou ;
Tang nisa khuambang dou lou in,

Huan kumsawt in lungdeihte tawh,
Tua mun nuam ah zai awi in;
Hon siampa tung Thianmang bel in,
Sau nunnuam ah i awi ding;
Galdon in a ngaiin ka kap.
Lungdeih teng ngabang lenna;
Haibang ngak uh ngaihteng kim ding,
Hinna sing Na lim nuam ah.

@ Labu 2019 
198 Lamdang Na Lawmlawm E

Rev. Hrangkhum
Ka lungkhamna simlei gimhuai
Leh naubang kahna gam,
Mubang ngainawn ke'ng Toupa,
Hon mu nuam veng e;
Theihlouh gam ka hong tung a,
Nang Lili pak Mang Jesu'n,
Khelh huihpi leh khemna lai'
Sawnban' hon kai in.

    Ka ngai, Belamnou nunnem,
    Na tatsate tawh Na lenna gam ;
    Mubang ngai veng e,
    Lung in hon ngilh ken aw,
    Khamkha'n k'ong vei hi.

Aw, lamdang na lawmlawm e!
Lungkhamna palbang nang la'ng;
Khelh thuneihna jiak in maw,
Kikhenna i tuah!
Sihna lusunnate zaw,
Khelh huihpi bang in hong lang;
Aw, ka ngai tangtawn pialgal,
Lungdeihte lenna.

Aw, ka ngaih tangtawn gam ah,
Gibang khensate leng uh;
Van Mang nunnem Belamnou,
Zaila'n a pak uh,
Simlei gimhuai khel ah ke'n,
Hong galkai in, tangtawn gam
Chi a kei hon sapna uh,
Ginna'n ka ja hi.

@ Labu 2019 
199 Phamsate' Vangkhua

Lienthangvel
Ka ginna'n phamsa laukha vangkhua gal in don veng,
Lailung a dah leh sakmel ngui om nawnlou;
Tatsa vontawite nunkhawnuam in leng uh,
Kei zong tua mun a leng ding in haibang hon ngak uhi.

    Mubang ngai veng aw gam thupi,
    Lungdeihte laitual lenna mun;
    Tuangtun hun ding haibang ngakla'ng,
    Phamsate vangkhua nunnuam.

Aw, Hondampa nunnem in mun a hon bawlsakna,
Tuang ka tung thei diam kei mikhial leh liangvai?
Tung thei e, Ka ta hehpihhuai leh liangvai,
Albang dahte leh liangvaite mun ding a bawl ahi..

Nuai simlei ah lungkham dah chiteng thuak mahleng,
Lungkham kei ning, ka Toupa'n A hon huai leh;
Bangchik chiang' simlei gimhuai tuangnung sia in,
Ka lungdeihte tawh lungtuak in kituak ding uhiam?

Aw, tua gamnuam ah it-le-ngaihte tungkhinta uh,
Phamsa ngai a naubang kah om nawnlou hi;
Aw, tua mun tuangtun hun ding haibang ngakla'ng,
Ka Toupa'n linglukhu khu a vankhua a sat thak ah.

@ Labu 2019 
200 Salpha Kimnawn Lou Uh

Rev. V.T. Kappu
Hei! salphate'n mualkhumta,
Simlei lungkhamna tuangnung siain;
Kanan gam hoih juan uh,
Lungkhamna chiautuipi,
Ginna kha a jak ua,
Mubang in lengkai uh.

Hei! salpha kim nawnlou uh,
Khelhna gallian khuambang dou ding in;
Laukha aw hong leng in;
Lungkhamna simlei ah,
Khelh gal a hong lian e,
Liangvaite dou ding in.

Aw, simthu hong lel nawn in,
Zion kulhsung a Na lel bang in;
Simthu hong lel nawn in;
Mial gal tuibang honglian;
Zawhna Laukha Siangthou,
Ka tung uah hong leng hen.

Aw kin meng ve aw, Toupa,
Na itna huangsung ah gal a lian;
Gam tan ding laulou maw?
Zion bitna kulhpi,
Zawhna galvan tawi in,
Tuibang in hong lian in.

@ Labu 2019 
201 Phamsa Ngai In Ka Kap

Rev. Lienrum
Kumsang vaihawm ni hong nai in,
Kei bang a genthei leh hambang vai ;
Thilsiam tengteng leh hiai lei saptuamten,
Ngaiin hon don uh, Jesu hong naiin.

    Hong tualkum in Toupa, hon ngai ung,
    Salem Zion mual minthang Toupa;
    Tun leh juapa leh phungvual muallianta,
    Aw, ka mang nunnem, ka lu hong liah in

Phamsa ngai in kap veng, Toupa,
Simlei Aigupta gam ah ka vai;
Toupa, Na vualjawlna pha ka tante,
Pakbang tawi manlou in mualliamta uh.

Phamsa ngai, ka kah lai in zong,
Lilipal, tatsate tuallenna;
Ginna'n tung thangvan sang ka galdon a,
Lungdeihte tuallenna Zion a lang.

Ka ngai Jerusalem Zion,
Jawlnei, Martar, sisan a tatte,
Phamsa thounawn leh ka lunggulh gam nuam,
Melmu nuam veng e, phung leh vual kimna.

@ Labu 2019 
202 Kanan Phaijang

Rev. Thangngur
Kanan phaijang Saron pak hoih,
Tang a Rom miten a nakhiak uh;

    Vangkhua a ngui zou, Saron a khiahna uah,
    Chin leh tuai liangvai hambang huai nei lou in,
    A damna uh Saron a khiah jiak un. (2) D.S.

Saron pak hoih a khiahsa uh,
Amah anbang a itte kiang ah ;

    Lili'n A hong pal a lailung khimjing uah,
    A lutung jawn uah Jingsol Aksi'n hong tang,
    A kim uah pahna gimlim jam kimvel. (2) D.S.

Saron pak, Na hoihna chinglou,
Ka lenna uh khimbang jinglai ah;

    Lummei jinglai hi na pal etlawm liah din,
    Sunni bang tang in, Na sakmel hong lang hen;
    Tuachiang' Na hoihdan mel in thei ding uh. (2) D.S.

Kanan phaijang Saron pak hoih,
Judia gam ah hong pallun nawn in;

    Zalen ngaklah uh Na thilsiam zousiah in,
    Ngaiin galdon uh, simlei mi liangvaiten,
    Israelten zong hon pahtawita ding. (2) D.S.

Aw Saron pak, hon mu nuam veng,
Van thupi a silbang n'ong pal ding;

    Kilepna sing a Na pal tualkhiakna ah,
    Na hong zaikhe dia zalenna thupiin,
    Sa leh laimi dougal bangta ding uh. (2) D.S.

@ Labu 2019 
203 Kumsawt Vakna Gam Nunnuam

Rev. Thangngur
Ka kipahna pak a vulta,

    Ka ngaihte sihna'n mual liampihta;
    A nuachiang uh vangkhua ngui ah,
    Kap in kei hambang ka vai;
    A tunna ding uh ka ngilh theilou hi. D.S.

Malbang ka kou a sulhei lou,

    A aw un lenmual a khumzouta ;
    Manawh Mang Immanuel' gam,
    Kumsawt vakna gam nunnuam,
    Tua ah nung ngailou ngabang leng uhi. D.S.

Khawvel in lah hon dawn theilou;

    A sung ah sunchin naubang kap ing;
    Salem thak ka Mang khawpi leh,
    Lungtuakte ka muh ma'n jaw,
    Lungkham naubang kah bang thei kei ning e. D.S.

I kal ah Jordan chiautui luang,

    Leimi siam long in galkai theilou;
    Mial nuai ah kap in k'on ngak uh,
    Aw Mang Jesu, hong nai in,
    Van long in Jordan gal kai nuam ing e. D.S.

@ Labu 2019 
204 Gam Sun Ni Tum Lou

Patea
Zion mual leh si-al etlawm,
Toupa'n kei ding' hon bawl ;
Denchiang' tua mun tuang ka tun chiang',
Ka pahna silpak ding.

    Hun bang hiam lel in tu'n kei hon dal,
    Sisan vang a kei a Zion tang;
    Aw, bangchik chiang' hiam ken ka muh ding?
    Hondampa leh gam sunni tum lou,

Tuin buaina Jordan chiau gei,
Ah ka ngak Hondampa ;
Tua aksi khen tutkhawlna mun,
Chikleh tuang ka tung dia?

Hun, pai meng in, Zion taten,
Gam thupi ngaklah ung;
Ka lenna gam daidam ahi,
Tuangnung siahsan pah ning.

Aw Zoutu Mang Immanuel,
A gam tuang ka tun chiang',
Itna mang puan duang a bat in,
Tangtawn ngabang leng ning.

@ Labu 2019 
205 Sihna Jordan

Rev. Thangngur
Lungkhamna koppih a,
Buaina tampi ka thuakpihten;
Sihna Jordan a hon kaisanta uh,
Khatkhat a pai in,
A nuachiang uah lungkham thuak in hambang ka vai.

    Damsung gamdai ah bangchin ka lengta dia?
    Van Lilipal khawpi hoih a tualleng,
    Tatsa lungtuakten,
    Ka machiang a gamdai gimhuai in langsak uh.

Gamdai ka khen ma in,
Buaina tampi tuak ding ka hi;
Lungkhamna thak tuang hongtung nawn ding leh
A tungsate zong,
Van nopna in khaltui bang in a nemsak thei.

Gamdai a ka lenlai,
Nungchiang, machiang en kimvel ing;
Lungkhamna thuak a thum mijata leh,
Lungdong kikoute,
Van nopna mulou in sang tampi mualliamta.

Khawvel na tung a gik,
Mial in a kha hon jakkhum a;
Gawtmun meikhu gim na namzouta hi,
Nang nna sem ding in,
Thupina lim in ka kha tuibang jawl nawn ken.

    Kumtawn nasem ding' tuibang hon jawlta uh,
    Van Lilipal khawpi hoih a leng ding
    In na sung ngei ah,
    Misi lakah van hinna thu phuangjakta ning e.

@ Labu 2019 
206 I Tan Vuallouh Hon Pia

Anry-Any
A mang lel lei chimtakhuai,
Van nuam hong lang dekta ;
Mubang ngai in don chimla'ng,
Hong lang ding gam etlawm;
Lei jan bang in mial zong leh,
Thupina tang kimvel;
A hong nai hi kham vangkhua
Immanuel' gamnuam.

Aw, Jesu hinna tuikhuk,
Nunnopna libang ching;
Sihsial bang juan ve ni aw,
Nunnopna naktui hi;
Nunnopna vangkhua nuam ah,
Ka teng ding Nang vang in;
Vangletna tawh kidim hi,
Immanuel' gam ah.

Hon hehpih van Vaihawmpa'n,
"Kei'a na hi," hon chi;
Khial liangvai mun neilou di'n;
A phal Van Mang' inn nuam ;
Hong tung nuam veng Na Inn ah,
Nunkhawnuam dang omlou,
Gam ni tumlou Belamnou-
Vakna gam lou jaw.

Mou in mouneipa mel kia,
A muhnop bang ken zong;
Mu nuam veng vangkhua sang in,
Hon hehpih Mang' mel kia;
Manglukhu tan ding sang in,
Hon Pepa ngaizaw veng;
Thangvan thupina pen zaw,
Belamnou ahi.

Van Mang' Ta hehpihna in,
Lei mun nun in nuamsak;
Lungkham, dah leh kahna zong,
Tua hehpihna in nem;
Pak veni aw tung Thianmang,
I tan vuallouh hon pia;
I tan ding phal van khua nuam,
Salem kulhpi sung.

@ Labu 2019 
207 Inn Ah Chiahta Ning E


Ka van inn nunnuam vak kilawm
Phamna leh natna vei omlou;
I innpi nuam sunni sang' tang,
Tua vangkhua ah ten kal ngakla'ng.

    Ka Pa' inn ah chiahta ning e,
    Tua vangkhua ah ten kal ngakla'ng; (2)
    Ka Pa' inn ah chiahta ning e.

Ka Pa' inn bawl thangvan ah om,
Gam vangla ah si-al in bawm;
Nuai simlei tuangnungsiata ning,
Ka kumtawn inn hoih ngoubang lang.

Leitung nunnop pallun zongleh,
Tuiin tum in kammei' kang thei;
Thianmang' siang ah mun muangta ning,
Leitung bang in mang theilou hi.

@ Labu 2019 
208 Deih Zawk Tel Hun Ahi

Rev. Thangngur
Tangthu Pha thu lamdang, (3)
Lung in gel dih ua;
Hiai tangbang damlai hun
Lung a gel leh hih hun ahi;
Sual ngaihdamna thu ahi,
Sihnung thawhnawnna thu lungdamhuai pen hi.
Aw hun kipelhsak ken.

Tua pan kum ja nung chiang', (3)
Koilai na om diam?
Hiai tangbang damlai hun,
Lung a gel leh hih hun ahi;
Simlei tuangnung na siah dia,
Van leh gawtmun ah bang na suakta ding hiam?
Deihjawk tel hun ahi.

Mi gen van saumang ah, (3)
Mun na tangta hiam?
Hiai tangbang damlai hun,
Lung a gel leh hih hun ahi;
Tua a mun na tan kei leh,
Gawtmun leh sihna mun nang a hi lailai,
Aw, na kingaihtuah in.

@ Labu 2019 
209 Eden Thak Inn Nuam

Puna
Hun tuibang kiam jel e, simlei nunnopna bei,
Nuai simlei ah nunnopna kim theilou;
Toupa hong tualkum in ni thupi hon tun in,
Liangvai taten leitung haksa nusia nuam uh.

    Aw, Eden Thak inn nunnuam ah hon tun in,
    Dah leh kap a gibang kikhente lengkhawm le'ng,
    Nunnop teng kim dia lambang hon pak jel n'ung,
    Hiai leitung mubang ngai kei n'ung
    Na gam ah jaw.

Nang ding a thuakte tua gam nuam in kinem uh,
Leitung ah nunnop amau din pallou;
Zion mijata leh ki-itna Toupa' mel,
Minthang sunni tuang hongtung ding donchim lou uh.

Leitung dahna kahna, buaina meipi nuai ah,
Gingtuten nunnuam in zai awi jel uh;
Amau din khua vak hen, Salem thak nunnuam ah,
Na pikhawm ding hun ni thupi ngaiin don uh.

Simlei jaw nuai omlai vei gibang khenna hi,
Lungjuan sunsawt naubang a oihna hi;
Lawmvual lungtuak zaila'n palbang ki-am zong le'ng,
Kawlni sialbang hong suak dia gibang hon khen ding.

@ Labu 2019 
210 Tangtawn Zion Khua Hong Vakta In

Saihnuna
Ka pumpi a lungkham hang in,
Kha in vantung ah ka leng jel;
Tuin bah in ka mau hang in,
Denchiang in khain ka leng ding.

    Damsung ni a beima'n jaw, Toupa,
    Lungnopna kim ki nei theilou;
    Tangtawn Zion khua hong vakta in,
    Buaina khempeuh nopna suakta hen.

Khial a si in khuamial sung ah,
Tangtawn khuavak lam ka zong a;
Kei mi genthei, bah leh vuaktang,
Nunnopna in hong thuam in aw.

Khawpi etlawm kham leh ngun gam,
Pialgal van khawpi tuangtung le'ng;
Nunlui gam ka galdon ding a,
Ka kahna gam ngai nawn kei ning.

@ Labu 2019 
211 Hong Nem In Toupa

Patea
Gamdai a lungjuan ka sial ni'n aw Toupa,
Na mel lawmnou leh Na aw nem in;
Heh hong nem aw lungjuan ngaihtam a sialte,
Khelh vang a kahlai bangta ning e.

    Aw koilai ah hiam Tanpa Mang thupipen?
    Anbang itte tawh mubang ngai veng;
    Gal in don jel ning, Belamnou Mang' lenna,
    Lungjuan sial naubang kah hon nem ding.

Lungkham lusun thuaka ka kah laitak in,
Hon sam uh it leh ngaih paisaten,
Nunna muantui leh sulheilou pal tawi in,
Tongdam nem in, Hongpaiin, chi uh.

Malbang kou jel ni, Zion vontawi eiten,
I luah ding gamnuam tuang i tun ma'n ;
Nuam in zaila sa ni, lungkham tuangnung sia'n,
It-le-ngaih hotdamtate'n hon ngak.

Aw, thangvan dang kaeng mun hing nuam juan in,
Lungdeihten kipahna pal zou uh;
Hinna siktui siang leh ngaihte pallutna,
Lailung juan ni'n aw mubang ngai veng.

@ Labu 2019 
212 Khenlouhna Gam Hon Tun In

Z.C. Huala/Thanher
Nuai simlei lungkham buaina chiaugal ah,
Sunni bang tang gam nunnuam a om;
Lawmvual ngaihte leh Limbelh Toupa tawh,
Laitual ngabang i lenkal ngakla'ng.

    Aw ka ngaih Toupa, tuang hon tun in,
    Lili pallun lai Na gamnuam ah;
    Aw, bangchikchiang in tuang ka tung diam,
    Hondampa hon chiam khenlouhna gam.

Ka ngai semsem Toupa, albang dah ni'n,
Ginna'n hon donsak in, tua gamnuam;
Hong kilawm sem in, ka lailung sung ah,
Lungkham a ka kah puanbang bang ning.

Tua ah lawmvual ngaihten honna ngak uh,
Hondampa tuallenna Zion ah;
Aw, bangchikchiang' tua mun ka tung ding hiam,
Zaila'n oihpih ning khennawn lou din.

Sawnban' hon kai in, aw Limbelh Toupa,
Mimbang ka thumna gam daidam ah;
Ka juan jel ding Belamnou Mang lenna,
Gibang khenlouhna tangtawn pialgal

@ Labu 2019 
213 Khawlna Ding Gamnuam

Kawlthuama
Ka buaina gamdai gamkeu ah,
Ka Mang ka Tanpa mel deihhuai,
Luigal a bawlsa gamte tawh,
Ngaiin ka lailung a juang hi.

    Tua gam etlawm ah khawl sam ning,
    Toupa tenna gam etlawm ah;
    Ka khawl sam ding buaina khen ah,
    Kei dia tangtawn galmuanna ah.

Mun ka bawl ding, Toupa'n A chi,
Gingtute nuam a khawlna ding;
Ngai nawnlou ding ka khawvel nun,
A bawlsa gam ka tun chiang in.

Leia vai in mun neilou in,
Gamdai haksa tawnsuak zong le'ng;
Toupa'n kei dia A bawlsa ah,
Ka khawlsam ding chiaului gei ah.

Aw, zaisa ni Toupa phat in,
Belamnou thahsa thounawn in ;
'Ka hongpai nawn ngei ding' A chi,
Nuam un, lungkhamte, nunnuam un.

@ Labu 2019 
214 Zion Manawh Hihang

Rev R Lowry
Toupa lung a itten,
Lungdam la hon sa un;
Lungkituak in la hon sa un, (2)
Mangtutphah kimvel un. (2)

    Zion manawh hihang,
    A kilawm, a kilawm Zion,
    Tungchiang Zion khawpi kilawm,
    Toupa Pathian' khawpi ahi.

I Pathian theiloute'n,
Sa lou in om uhen;
Vantung Kumpipa' taten jaw, (2)
Genjak ding lungdamna. (2)

Zion tang hoih simthu'n,
Zata selung taisak;
Vantung gam i tun ma in zong, (2)
Kham khuapi tun ma'n zong. (2)

I zaila khangsak ni,
Lungkham mittui hul hen ;
Immanuel' gam paisuak in, (2)
Tunggam hoihzaw tung ding. (2)

@ Labu 2019 
215 Thangvan Meikuang

Pastor Khamthawng
Thangvan meikuang hong leng inla,
Ka tung uah vabang hong tuang in;
A tungsa Pentecost ni bang,
A thak in hong sem nawn in.

    Aw van mei, van meikuang thupi,
    Hong tung in kon ngai uhi;
    Aw van mei, van meikuang thupi,
    Hong tung in kon ngai uhi.

Thianmang aw, na thu bang jel in,
Halhna thupi tuang hon tun in;
Khawvel mialna'n hon tuam zou hi,
Van meikuang aw hong leng in.

Toupa aw, na thu bang jel in,
Na mite hong hihhalh nawn in;
Hong veh in van meikuangpha in,
Michih lungsung hong tang hen.

Thangvan dawngkot hon hong inla,
Na van meikuang hon sawlkhia in;
Vanmang, na kiang kong thum uhi,
Hon sem in tanglai bang in.

@ Labu 2019 
216 Aw Nem In Hon Chial Hi

Pastor Chawna
Toupa'n anbang A itte dia gam A bawl,
Simlei Kanan gam sang a zong nuam jaw hi;
A aw nem in A mite sunchin in hon chial,
A gam nunnuam a teng sam ding in.

    Niteng in hon chial hi, A aw nem ngai in,
    Anbang itna hon juan in, hon juan in;
    Jordan tui kihawt zong leh,
    Aw Toupa' gam ah hong lutta un.

Aw, tua ah hinna sing leh lenkhang khawmui,
Galdot chiang' ka ngai hinna paklunte tawh;
Sianna chiaului gei leh tangtawn gamnuam etlawm,
Toupa anbang itte tuallenna.

Aw, tua ah tangtawn vak i Toupa Jesu
Leh angelte tawh nunnop la ngaih sa ding;
Toupa Khrist' melmu ten mawhna lau nawnlou ding,
Nuam in Amah phat tawntung ding uh.

@ Labu 2019 
217 Tung Van Ka Inn Ahi

Evan. Thangvung
Hiai lei ah khualzin ka hi,
Tung van ka inn ahi;
Lei jaw gamkeu gamdai hi,
Tung van ka inn ahi,
Lauhuaite leh lungkham mangbatna'n,
Sunchin in gawlbang hon um,
Tung van ka Pa gam ahi,
Tungvan ka inn ahi.

Khemna lummei jing zong leh,
Tung van ka inn ahi;
Lei ah jaw khualzin lel hi'ng,
Tung van ka inn ahi,
Ka hun nichin in tuibang kiam hi,
Hun sawtlou bei nung chiang in,
Tuang ka tung ngeingei ding hi,
Tung van ka inn ahi.

Tunglam ka Hondampa kiang'
Tung van ka inn ahi;
Pahtawi in nunnuam leng ning,
Tung van ka inn ahi.
Tua mun ah mi hoihte tualleng uh,
Ka it-le-ngaihte zong om;
Tua ah kei zong tutkhawl ning,
Tung van ka inn ahi.

Tua teng vang in ka phun lou,
Tung van ka inn ahi;
Simlei ah liangvai zongleng,
Tung van ka inn ahi;
Pellou in ka Pa maiah ding ning,
Tunglam Toupa' taklam ah;
Tung van ka Pa omna gam,
Tung van ka inn ahi.

@ Labu 2019 
218 Hondampa' Lenna

Runchawng
Haibang ngakla'ng Hondampa lenna,
Kumsawt gam etlawm tuang hong tung ding;
A tunna ding ni hong nai henla,
Kumsawt gam etlawm hong tungta hen.

    Hongtung henla, laitual leng le'ng.
    Tua khawpi ah Hondampa leh
    Angel siangte tawh,
    Salem Thak hoih tangtawn pak lutna,
    Tua mun ah simlei ka ngai nawnkei ding.

Pakbang vul ding simlei gimhuai ah,
Na gam thupi ngai in ka mau hi;
Hambang hon huai in ka Mang Jesu,
Na siang dougal muang ah hon sia in.

Tu'n khelhna khimjing ah ka vai zong,
Denchiang' tangtawn taikhua hong val dia;
Tua ah lungkham buaina omlou ding,
A sung ah Belamnou tuallen vang'.

Tua vangkhawpi simthu ka gel niin,
Ka lungsung pahna'n a hong dim jel;
Kei zong Jesu, Na tatna vang in,
Salem Thak hoih ah tuang hontun in.

@ Labu 2019 
219 Ngai Veng Tullou Gam

Upa Chawngbuaia
Hun mualliamsa teng ka gel a,
Tul in lenmual khumzouta uh;
Van heisa pal leh nopna tullou,
Vul ni chih om nawnlou ding.

    Aw ngai veng e, tua gam tul ngeilou,
    Tangtawn adia Toupa bawlsa gam;
    Tatte leng uhi tul ngeilou in,
    Belamnou vanglian phat in.

Tua gam thupi ka gel chiang in,
Ka tenna lei silpak bang a,
"Tangtawn a dia chinglou him" chi uh,
Aw, ngai veng tangtawn gam ding.

Lei nopna leh pahna i tan,
Kah leh lungkhamna tangzouta;
Laukha Siangthou hon din thak nawn in,
Nopna tullou sangjaw in.

Laukha Siangthou pallun zoute,
Ka gel in mual liamzouta uh;
Aw ka Toupa hon pikik nawn in,
Tanpa zaila'n i awi ding.

@ Labu 2019 
220 Na Ban' Hon Huai Jel In

Manhleia
Haibang ngakla'ng Zion khua nuam,
Mang lenna van gam thupi;
Suihlung len in gal in don veng,
Simlei buaina tuangnung sia'n.

    Aw, gam siangthou, hinna gam vak,
    Manna gam etlawm mu nuam veng;
    Tuang ka tun ma'n aw Mang nunnem,
    Na ban' hambang hon huai jel in.

Tungchiang a leng in kha jak uh,
Natna leh albang dahna,
Phamna chiaukuam a ding hihang,
Hinna gam gal in don ni.

Damlai simlei don dih ve ua,
Lungkham lummei jingden hi ;
Simlei pel a nunthak ngai in,
Mang nunnem mai ah kap veng.

Pham ngai heh hong nem in Toupa,
Phamna vontawite pahna'n;
Pham ngaite din lenkawl hong eng,
Zion gam gal in don ni.

@ Labu 2019 
221 Tua Gam Ngaihhuai

Hranglien
Gam ngaihhuai omdan ka ngaihtuah chiang in,
Leitung lungkhamna meipi bang jing nawnlou,
Tua gam ah jaw hinna tuisik siangthou,
Hotdam taten dawnta ding uh.

    Aw, tua gam nuam ah leng nuam ing e,
    Hondampa leh angelte tuallenna gam ah;
    Hinna tuisik siangthou dawn ni hang e,
    Tua gam ngaihhuai i tun chiang in.

Misiangthoute lenna gam ngaihhuai ah,
Hinna kipahna namtui a jam kimvel;
Kipahna din silbang in a pak a,
Hon it mahmah Toupa mai ah.

Toupa lenna Zion tang kilawm ah,
Leitung lungkham mawhna daibang a thengta;
Hotdam tate tuallenna ni ah jaw,
Lungkham, dah, naubang kah omlou.

Sihna lui Jordan gal i kai chiang in,
Leitung lungkham, dahna a beita ding a;
Lelliangtheite laitual lenna gam ah,
Kei zong ngabang lengta ning e.

@ Labu 2019 
222 Van Salem Zion

Saihnuna Leng
Ka Mang Jesu melma lai ah Eden sual liam a,
Kha na pham niin van khawpi Elsadai bangchin a om diam maw?
Na dungsun in ka von lelliang ka tan e,
Ka kahlai puanbang ka bang theilou hi.

    Malbang kou jel in galdon ning vankhua,
    Melmuh nuam veng tulsa a pallun ding,
    Lili pal etlawm ngailai bang thei kei ning e.

Ka zonzon hang' mu zou kei veng, kap in zai awi ing,
Buanlei tangta uh, a senchil pan khaltui bang ka ngak lai hiven;
Phallou uh e, thangvan sau tuangtun pih uh,
Ka lei hinna'n jaw ngaisiam theilou hi.

Aw ka damlai ni mualliam in, ka lunggulh gam ah,
Tuangtung leng aw, van Salem Zion lunglualna tang khenlouhna ah
Hambang vaihna hiai simlei ka buaina gam,
Ka jua Mang siang ah ka hilh ngei ding hi.

@ Labu 2019 
223 Mawhpuak Gik Leh Simlei Chimtakna

C. Goudimel
Mawh puak gik leh simlei chimtakna tawh,
Thangvan ka et chiang' tua ah lut nuam ing;
Tua mun mawhnei tenna'ng hilou napi,
Hongpai in chi'n hon sam aw ka ja hi.

Tua hong chiam gam siangthou leh thupi sung',
Mawhneipi bangchi'n lut thei ding ka hiam?
Mangtutphah vak mai' bangchin ding thei ding?
Hihhang', Hongpai in, chi'n khut hong van hi.

Thangvan tuang lam ka zuih nop laitak in,
Sunchin siatna in kei hon jui tawntung;
Hihhang' zahngaihna thupha hong tung a,
Kisik in, kihei in k'on gum ding chi.

Keimah hong sam pen Jesu' aw ahi.
Keimah hong huai nuam pen Ama' khut hi;
Mawhna siangsak thei Ama' sisan hi.
Mangtutphah mai' mawhneilou a dinna'ng.

Adik Toupa, kei tang' hong dawnsak aw,
Hoihna teng Nang a, a vangteng kei a,
Linglukhu Nang a, manglukhu kei a,
Nangma' hinna Non pia kei' hin theihna'n.

Ka bat k'on dit na'ng nei ke'ng Toupa aw,
Hihhang' ka lungtang khempeuh hon pia ning;
K'on chiam bangbang ka kipiakna'n gen hen,
Nakpi'n N'on ngaidam ken nakpi'n k'on it.

@ Labu 2019 
224 Ni Thupi Hongtung Dekta

Patea
Ni thupi a hong tung dekta,
I ngak Mang Immanuel;
Khelh leh jinmang nuaisiahna ni,
Hotdam tate i noplenna hun ding

    Tua hun in nunnop zaideih ka awi ding,
    Mang gam bawlsa tangtawn mun khuambang ka luah ding;
    Aw, nun in nuam nan chia maw!
    Lungdam huai nan chia maw!
    Nunnop tawp lau lou ka leng ding.

Bangchik chiang hi ding hiam Toupa,
Zawhna ni ka muh ding uh?
Leng in Jordan ka hong kai dia,
Nang din van aksi bang in ka tang ding.

Hina ngei e, tangtawn Toupa,
Na bawl thak van khawpi ah;
Na sisan a Na leisate,
Ka kiang' hong pai un, Na chih tawntung mah.

Aw khawpi thak etlawm ve chia,
Na sung ah vualzoute leng;
Vualtungtuanna la thak sak ding,
Simlei albang manchia sak din sit uh.

@ Labu 2019 
225 Laukha' Tangtawn Khawpi

J.Ngr. Sankey
Ka hinna zaw heisa bang in,
Sawtlou kal in a bei ding;
Janchiang jalmang khua a vak a,
A mang nawn bang lel ahi.

    Aw ka laukha, van ah leng in,
    Lei bang na khiaklah na hiam?
    Na tangtawn khawpi hoih juan in,
    Misiangthoute' khawpi hi.

Leitung hinna bang bel ahiam?
Natna leh lungkhamna kia;
Nunnopna leh kipahnate,
Loupa pak bang lel ahi.

I lawm ngaihtak paikhinsate,
Kipak in tungkhinta uh ;
Mangtutphah kimvel' la sa uh,
I tangtawn Toupa pak in.

A thupina vak etlawmnou,
Sunni sang in tangpha jaw;
A thupina mai a ding in,
I Mang Jesu i mu ding.

Ka aw hoih neihsun tengteng in,
Ka phat ding ka tun chiang in;
Vakhu bang a lensiam hileng,
Lengnuam veng vantung sang ah.

    Aw ka kha aw, tuin leng in,
    Leitung zaw paisan mai in;
    Na tangtawn khawpi hoih juan in,
    Khawpi hoih Toupa' gam nuam.

@ Labu 2019 
226 Sihna Luigal Ka Kai Chiang In

Kamlala
Tuin hiai leitung buaina tawh,
Sim leh mal jawt mah lehang;
Thangvan inn nuam ka tun chiang in,
Muta ning nopsakna kim.

    Sihna lui gal ka kai chiang in,
    Kalvari tatna sisan;
    Thupi nah e, Halleluia,
    Chiin pak chimtak kei ning.

Hehpihna kim lu a khu in,
Tanglai Toupa A liangvai;
Aw ka kha, enjui jel in aw,
Hondampa na muh mateng.

Jerusalem na velsuak zong,
Aw, Kidron luigal lam ah;
Hondampa omna zong jel in,
Kalvari na tun mateng.

Hamse teng thuak tang tung ah zong,
Lau louin pai jel inla;
Ka kha na nopna kim ding hi,
Na Hondampa' sisan ah.

Laukha liangvai a kisa teng,
Kalvari ah kikhawm uh ;
Aw, hehpihna lamdang lua hi,
Chiin pak chim ngeilou uh.

@ Labu 2019 
227 Sana Vangkhawpi

W.H. Doan
Sihna lui gallam ah khawpi khat hong kimu,
A thupidan kigen zoulou hi;
Tua ah ni tum ngeilou, singnah zong vul ngeilou,
Tua sana vangkhawpi etlawm ah.

    Tua ah ni tum ngeilou,
    Singnah zong vul ngeilou ;
    Tua ah amuanhuaite'n Hondampa' mel mu a,
    Tua sana vangkhawpi etlawm ah.

Tua ah Kumpipa, Tanpa, Toupa i it uh,
A muanhuaidan nuam in melmu uh;
Tua ah midikte aksite bang tangden ding,
Tua sana vangkhawpi etlawm ah.

Khros phung a eiten i hon paipih kha khempeuh,
Huangsung i hon pi belam khempeuh;
I lukhu jem na'ng suangmanpha vak bang om ding,
Tua sana vangkhawpi etlawm ah.

Pathian' ta sisate i thawhnawn vek chiang in,
Tua Jerusalem Thak nunnuam ah;
Nunnuam in Toupa phat in om tawntungta ni,
Tua sana vangkhawpi etlawm ah.

@ Labu 2019 
228 Omna Ding Gam Thangvan


Omna ding gam a om thangvan ah,
Pak bang a kilawm leh hoih ahi;
Inn nuampen ni sang a vakjaw hi,
Leng nuam veng Jesu kiang thangvan ah.

    Len ka nuam, len ka nuam,
    Jesu kiang thangvan ah leng nuam ing,
    Len ka nuam, len ka nuam,
    Jesu kiang thangvan ah leng nuam ing.

Pathian thu lungsung a ka sut chiang,
Hinna, muanna thu ahi ka thei;
Gilkial leh dangtakna a hon nem,
Liangvaite Pathian a munmuang ding.

Van gam nopdan kuata'n gen thei dia?
Dahna bang lungkhamna bang himhim,
Phamsa ngai a naubang a kah khawng,
Sihna leh manna bang om nawnlou.

Tua gam nunnuam i luah ding gam hi,
Pathian in mite A hon sam hi;
A sapna hoihtak in ngai dih ua,
Toupa kiang tangtawn a omna hi.

@ Labu 2019 
229 Jerusalem, Ka Innpi Nuam

Jerusalem ka Innpi nuam,
Na min kei ding' manpha;
Nopna, muanna tawh nang luah in,
Sepgim chikchiang' bei diam?

Nang kham kulhbang leh kongpite,
Hotdamna hat leh kip;
Na kongzing sanatui a luan,
Chikchiang' kong mu diam hiam?

Natna, dahna leh sihna zong,
Banghang' ka lau ding hiam?
Kanan gam nuam hun beilouhna,
Ka mit in mu tawntung.

Apostol martar Jawlneite,
Ka Hondampa kiang' ding;
Khrist' min vang a ka lawmte zong,
Pawlpi lak' tel pah ding.

Apostol martar Jawlneite,
Ka Hondampa kiang' ding;
Khrist' min vang a ka lawmte zong,
Pawlpi lak' tel pah ding.

@ Labu 2019 
230 Khawpi Etlawm Jerusalem

Zion khawpi etlawm Jerusalem,
Vualngaih leh vanmi ngabang a lenna;
Toupa Jesu vang mawhnei khempeuh,
Leng ding uh sunni tum ngeilouhna mun ah.

    Halleluia, Toupa thupi hen aw,
    Halleluia, Amen, Halleluia;
    Hondam din mimbang A hong piangta,
    Aw Toupa, Immanuel, Halleluia.

Khros tung a sisan pha tuibang hong luang,
Nam chih zata tangbang damna ding in;
Mawhneite tuibang sianna ding hi,
Sisan pha, Toupa' sisan, Halleluia.

Nuaisimlei a hong tualkum nawn chiang in,
Gehen nuaisiahna van dak Jubili;
Mawhneite nunnopna'ng van Mang hi,
Tungnung pen ah, Hosana, chi'n kikou un.

Jerusalem Mangpen, Vanglian Messia,
Jerusalem Mang minlian Messia hi;
Toupa' min a hongpai hi, nuam un,
Lambang pak un, mangte' Mang Halleluia.

@ Labu 2019 
231 Kahtam Ka Lou

Rev. V.T. Kappu
Ginna'n vangkhua gal in don veng,
Simlei lungkhamna thuakzoute,
Naubang nui siausiau in ka mu;
A kipah la uh leh ginglawm,
Sunchin ngilhlai nei thei kei veng,
Aw, tuang ka tun kal ngakla'ng e.

    Van Mang siangthou, hon ensuk in,
    Kei mi hehpihhuai leh hatlou;
    Gitlouhna'n henkol hon bulh hi;
    Na gam hong tung nuam mahleng zong,
    Mialna leh lungkham dahnate'n,
    Sunnichin in hon bawm.

Ngaklah thu a tun theih hilou,
Chi a Na hon theihsak chiang in,
Khasiatna in a hon tum nak;
Hong tun kal ka ngaklah jiak hi,
Toupa, Na gam siangthou leh nuam,
Ngaihman kahtam lou kha nak veng,

Awl a bangkim ka ngaihtuah chiang,
Ka liangvaih dan kithei san ing,
Ka kah khawsawt nading phet in;
Kaplai naubang a nuih nading,
Nuaisimlei ah mu zou kei veng,
Hon ngailou thei hi kei veng maw?

Kaplai naubang nui theikei ning,
Toupa Na hon pi mateng jaw,
Ka lungkham van ah bangta ning;
Ka omdan ding Na lel ma'n jaw
Van gam tunkal ngaklah mahleng,
Toupa hong tung thei kei ning maw?

Simlei gentheihna mun ah leng,
Toupa, Na hon ompih phot leh,
Bangdin ka na lungkham ding hiam ?
Na hon ompih chih ka theih in,
Kaplai naubang a hong nui in,
Lungkham sunkhua sawt ka tomsak.

@ Labu 2019 
232 Gam Nuam I Tung Ding

Pastor Chawna
Pialgal gamnuam leh ka Toupa,
Itna ngoubang lang ding;
Galdon jel ning khemna huihpi
Leh sual khimjing lai ah.

    Denchiang a khemna meipi leh,
    Khimjing a then chiang in;
    Ngoubang lang jel ding A itna,
    Pahna tuikhuk manpha.

Simlei buainate tuangnung sia'n,
Itna Mang deihhuai pen;
Phat kal ngakla'ng nopna tullou,
Thangvan la ngaih sa ni.

Simlei buaina lak ah Toupa,
Na hon itna min ngaih;
Lungtup bang in lambang pak la'ng,
Ka khelhna in hon dal.

Mel muhlouh dougal a lang e,
Bangjal tangbang hon kai;
Nang lou in machiang suan la'ng e,
Laukha aw, hon huai in.

@ Labu 2019 
233 Kanan Gam Thak Don Ning

Patea
Tang a Mosi'n Kanan gal in don,
Luah zoulou in Toupa' thukham a pua;
Kanan gam thupi leh hoihna mel in mu,
Kisik a ngai in a kap ding hiam.

    Aw, ke'n zong Kanan gamthak don ing,
    Kei hatna muang in tungzou kei ning;
    Hizong Mang Jeho in a hon pi dia,
    Gamnuam tuabang ken zong mel in mu ning.

Kanan lenmui leh sunni tum kuan,
Huaisiam Mosi'n lunggulh in gal in don;
Jordan gal a kai ding Mang in phallou hi,
A it, a huaite gibang khenta.

Lungjuan mual aw mubang hon ngai veng,
Manna'n a lawm e kumsawt gam nunnuam;
Tua ah vualzou Belamnou Mang in a tu,
A kimvel manna silpak in bawm.

Kanan silpak leh vangkhaw tualnuam,
Huaisiam Mosi'n nungchiang heisan zouta;
Ngailou bang in Salem vangkhua juantouta,
Israel vontawite a ngai diam aw ?

@ Labu 2019 
234 Pialgal Gamnuam Ngai Veng

Rev. Chhawna
Pialgal gamnuam tuang ka tun chiang in,
Nuaisimlei albang mang ding ngai kei ning;
Nuaisimlei mihinna ngailou in,
Hinna sing leh Toupa' lim bel ning.

    Aw ngai veng e, pialgal gam nuam
    Thounawn tate' laitual lenna mun;
    Sihna, lusun, kahna bei ding hi,
    Aw Pialgal, kei din hong kihong in.

Tuagam ka ngaihtuah chiang' lung honlawng,
Belamnou leh a tatsate tualleng;
Aw, simlei ngailou hon heisan uh,
Kei lah tua gam tuangtung thei nailou.

Denchiang a jingkhua hong vak ding hi,
Chih ka theih in naubang kahlai ka bang;
Nuaisimlei gimhuaina hon tuamte,
Pel ning tua gam tuang ka tun chiang in.

Tua ah tang a thuak a na liamte,
Kipak laitual leng uh genthei tate;
Hondampa leh A tatsate tawh,
Aw khenlou a i lenna hun ding.

@ Labu 2019 
235 Aw Tua Ah I Tutkhawl Ding

Patea
Ka damsung huihpi a then chiang in,
Ka Mang Hondampa' mel ka muta ding a;
Tua ah ka nunnopna tul lou ding,
A mel ah van heisa a pal tawntung ding.

    Aw hinna sing, na limliap ah,
    Van angel lungtuak ngabang leng;
    Aw, tua ah i tutkhawl ding hi,
    Israel tang siangthou nuam ah.

Tua khawpi ngai a ka mauna in,
Lungkham, buaina, sihna tuang hontun thei leh;
Tatna sisan vang a lungdeihte,
Nuai simlei ah zaw gibang ka khenta ding.

I paijel ding aw Zion vontawi,
I zalenna gam thupi a hong naita;
Tu a lungkham, kah leh buainate,
Nun i nopna'n silbang in hong pal ngei ding.

Tua khawpi hoih tuang ka tun chiang in,
Ka lenna gamdai mubang ngainawn kei ning;
Van Belamnou leh A mangtutphah,
Piandang etchimlouh leh kipahna pen hi.

@ Labu 2019 
236 Toupa'n Phal Nawnlou Hi

Lianvela
I lungdeihpen leh pahna pen,
Hong pakkhia eilak ah;
Lungchimtak a kipahpih ma'n,
Kap in khen nawnta hang,

Mihing ngaihtuah zawhvuallouh in,
Hong pakkhia hoihtak in;
Hiai leitung gilou engbawl din,
Toupa'n phal nawnlou hi.

Banghang in i khasiat ding hiam,
A Pa kiang tung ding hi;
Van gam tualnuam a leng ding in,
Angelte pah sam na'h.

Tuin kap in khen mah lengzong,
Lungdam in mu nawn ni;
Tangtawn nunnopna tawplou ah,
Lungkham thuak nawn lou in.

Aw, a aw ging leh lungdam mel,
Kei hon lungdamsak pen;
Kapkap in sam ing, sam zou ke'ng,
Sihna in paipihta.

Aw, manpha e, Toupa' min jaw,
Thu in phat seng kei veng;
A hehpihte simlei lungkham,
Gimna tung ah leng uh.

Sihna sihna in ngai kei uh,
Toupa hehpihten jaw;
Van khawpi lutna kongkhak hi,
Pa mel a muh na'ng un.

@ Labu 2019 
237 Nunnop Kim Zouta Ding Uh

Sihnuna Leng
Thianmang anglai tuibang siang ah,
Sihna vontawi tutkhawl ding;
Tuamun ah lamdang sa ding uh,
Gawtmun mei a pawtna uh.
Pathian phatna (2)
Thangvan ah tawpnawn lou ding. (3)

Mawhna pan hon tatkhiak jiak in,
Hondampa Toupa Jesu,
Tangtawn mun nuam tuangtun chiang in,
Lasa in phat tawntung ding.
Semgua tumte (2)
Thangvan ah dai nawnlou ding. (3)

Mihing lungsim a lut ngeilou,
Mit muh louh, bil a jak louh;
Toupa'n amah itte adia,
A bawl khuambang luah ding uh.
Nunkhawnopna (2)
Tangtawn in uang semsem ding. (3)

Pathian mai a puan ngou silh in,
Sun, jan zom in om ding uh ;
Gilkial dangtak thuak nawnlou in,
Nunnop kim zouta ding uh.
Ngaihtam sialna, (2)
Tangtawn in thuak ngeilou ding. (3)

Jerusalem Thak nunnuam ah,
Khakiak, nat, lusun, lungdon;
Albang dah zaitha tawl lou in,
Enchim lou ding Etlawmnou.
Toupa' itna, (2)
Bang lou in lambang pak ding. (3)

@ Labu 2019 
238 Lungtuak Lenna Zion

Sihnuna Leng
Simlei tuangnung sia le'ng,
Nungchiang hei nawn lou in;
Nuam a pai masaten,
Pialgal gamnuam ah hon ngak uh,
Tangtawn nopna mun ah.

    Kahna leh lungkhamna,
    Simlei ka tenna gam;
    Lungtuak lenna Zion tanga,
    I len hun ding ngakla'ng.

Toupa aw, hon en dih,
Ka bualna uh simlei,
Gamdai lungkhamna hi ;
Sihna in lawmvual hon khen nak,
Na gam tun ma in jaw.

Lunmang Immanuel,
Khawpi Zion ah jaw
Gibang khen om nawnlou ;
Tua ah lungkham liangvai tate,
Dawnbang tuah kal ngakla'ng.

@ Labu 2019 
239 Nuam In Halleluia

Suakliana
Haibang hon ngak ung Mangpen,
Lei gimhuai khimjing nuai ah;
Na sat van Salem khawpi aw, mubang ngai nang e,
Simlei lungkhamna leh khimjing nuai ah ka leng zong;
Anbang it a kei hon zong,
Ka ngaih bang theilou hi.

    Van thupi Eden Thak nunnuam,
    Lungkham om nawnlouhna tua mun;
    Aw, chikchiang in ka tung ding hiam?
    Na tangtawn manna gam,
    Nunnuam eng singseng.

Hong nai in, ka Hondampa,
Gal a lian, nuai simlei ah;
Sisan a Na tatsate lungkham naubang kap uh,
Lei a na len lai a Na mangbatna Kalvari,
Dougalte a hong nai uh,
Na gam hon doutute.

Aw, koiah hiam Hondampa,
Zion tang gal muanna mun?
Mawhsianna itna tui a kou dia na luanna mun;
Sual danna dai kulhpi Na tangtawn van khua-le-tui,
Hotdamte Na lim nuai ah;
Nunnuam a lenna mun.

Aw, simlei a hong mang ding,
Sawtlou kal in hong mang ding;
Hondampa A kikou dia, lei i nusiata ding;
Toupa anbang itten, A vangletna tang ding uh,
Anbang itna tuibang lian,
Nuam un, Halleluia.

@ Labu 2019 
240 I Lungmuangta Ding

Kamlala
Jordan chiaukuam gal lehlam a,
Kanan gamnuam gal in don veng;
Tang a lawmvual ngaih ka khente,
Van mi tawh tualleng in ka mu.

    Hondampa' hon itna thupi.
    Phat in, A sisan a tatte,
    Nopna silpak lutna gam ah,
    Angel siangte tawh i leng ding,

En in, a nun uh a dangta,
Tua gam thupi tuangtungsate;
Lungkham, dahna, nunnopna teng,
Sihna tangtawn hinna hong suak.

Simlei gimhuai khen ah leng uh,
Lungkham lusun kahna kheng in;
Tang a luankhi tawh kikhente,
Nuam in tua ah kituak nawn uh.

Damsung gimhuai namkim thuak a,
Hondampa' min a liangvaite'n;
Laukha khawlna nuam tangta uh,
Tangtawn in khawldenta ding uh.

@ Labu 2019 
241 Ka Tan Uah Vualjawl In

Khamthawng
I Toupa' lungkham jan hong tung a,
A nungjuite tawh Jerusalem ah;
Tua inndan tungnung ah hun nanungpen hita,
Ankuang umkhawm uh e, jan khawsawt daidam ah.

    Toupa Sakrament ah,
    Na Kha in hong tel in;
    Ka kha leh sapum ua hatna hong hi ding in,
    Ka nek ka dawnte uh ka tan uah vualjawl in.

Tua chiin Toupan tanghou la a,
Vualjawl in tanghou A balkhamta hi ;
Noute sik leh tang a ka piak ding Ka sapum
Hiai la unla ne un, nungjuite kiang, A chi.

Toupa aw, hiai tanghou ka tan uah,
Hon vualjawl in bah leh liamte adin;
Ka khelh man un Toupa' sapum in liamna thuak,
Tuin kou damna hi'n hatna thak hong hi hen.

Tua khit in Toupan nou A la a,
Kipahthu gen in, hiai la in dawn un;
Mi tampi dia pawt ding Ka sisan hiai ahi,
Khelhnate ngaihdam na'ng Thukhun ahi, A chi.

Thianmang aw, hiai Uain ka tan uah,
Hon vualjawl in hatloute hatna din;
Huangvulh ganta sisan in siangsak theilou,
Mikhial koute sianna Toupa' sisan a hi.

@ Labu 2019 
242 Suangmanpha Khawpi

Rev. V.T. Kappu
Aw, ngai veng e, i tangtawn gam,
Leh suangmanpha khawpi tual, a leldawn jaw;
Tung sunni sang zong tang zaw chi uh,
Melmuh nuam veng, Toupa' sau suan,
Van mite lenna.

Thangvan Inn hoih zotna tuanglam,
A kimvel kenliang vang in manding lauveng;
Kei ka gitlouh a hatlouh jiak in,
Van Kanan gam etlawm, thupi,
Tun louh lunglau veng.

Toupa Na Laukha huai louh in,
Kuahiam Na siang tuangtung ding? Nuai simlei jaw,
Laukha albang a manna gam hi;
Gingtute tung ah aw Toupa,
Khelhna'n kha a jak.

Vualtungtuangte a Pa' gam uah,
Sunni sang a tangzaw in a leng ding ua;
A simlei lungkham leh buaina uh,
A nunnop na'ng un hong pal dia,
Vul ngeinawn lou ding.

Leng nuam veng aw, Van saumang ah,
I tangtawn tutkhawlna ding etlawm sa'ng e;
I Toupa bawl Salem vangkhua ah,
Ei zong ngabang valeng lehang,
Albang dah lou ding.

@ Labu 2019 
243 Lei Ah Lem Leng Hen

Ralngama
Jawlnei genkholh mah bang in Lunmang Khrist,
A piang Beth-lehem ah;
Kipahpih ni, simlei namchih jata'n,
Thangvan mang Immanuel.

    Van mipite'n Beth-lehem tang tung ah,
    Awi uh Van Mang vontawi;
    Tungnungpen ah thupi henla,
    Lei ah lem leng hen, chi uh.

Belampute'n belam a chinlai un,
Mang' sawltak thupi in ;
Beth-lehem ah Hondampa A piangta,
A kiang ah, pai un, chi uh.

Van a aksi tang thupitak in ah,
Tua suahlam mipilte
A pi jel a Beth-lehem tang pha in,
Tua chi'n a gou uh pia uh.

@ Labu 2019 
244 Jerusalem Thak

Zalawm
Thangvan gam thupi tanchin kua ahiam genzou thei ding,
Lungkhamna nuai simlei a i len lai in;
Hondampa Toupa Jesun A nungjui A it kiang ah,
Van gamnuam thupidan A theisakta hi.

    Aw, Thangvan gam etlawm leh nuam,
    Houlungtuak a gibang khenlouhna gam hi;
    Itna gamnuam leh etlawm, thupina vak ni bang tang,
    Tuang ka tung ding tua gamnuam leh etlawm ah.

Tua van khawpi etlawm pen, a min Jerusalem Thak,
A kulhbang suangmantam a te selsel hi;
Vualgen dangkaeng leh dangkatui a luan in a tang,
A huang zaw tuikepsuang a kijem ahi.

Tungvan khawpi nunnuam ah sunni tang ngai nawnlou hi,
Tung solkha leh si-al tang ngai nawn lou ding;
Toupa sunni bang tang dia, biakin zong omta lou ding,
Mang Jesu mu in amah sumbang bia ni.

A hon itna leh hoihna pak in zaila i sa ding,
Lungkhamna leh khelhna kihhuaina chiteng;
Kidouna omnawn lou ding, kongkhak ginglawm thupi ah,
Toupa itte kia tua ah lut thei ding uh.

@ Labu 2019 
245 Hondampa Pen, Hon Ngai Veng

Taivela
Kei din sunni leh solkha tang nawnlou,
Mial in hon tuam e, aw ka Hondampa;
Na mun thupi tuangtun kal ngakla'ng e.

    Hondampa pen aw, mubang hon ngai veng,
    Na hehpihna thagui in hon kai in;
    Hotdam tate lenna mun etlawm ah.

Thangvan tuallai a Belamnou' aw in,
Ka ta hong meng in, na mawh puakgik tawh;
Hon na dawn ning, chi'n malbang A hon kou.

Na hon itdan leh Na vangletdan te,
Kuahiam genthei ding simlei mite lai';
Thangvan miten zong gentheilou uhi.

Na lungkham aw in zong lei a lin leh,
Na vangletna tawh Na hong pai nawn chiang'.
Lei leh van in zong hon dawl zoulou ding.

Tua bang ni thupi tuang hong tung ding a,
Na dougalte zong lau in ling ding uh;
En dih, hon Tanpa, ka chita ding uh.

@ Labu 2019 
246 Na Min Ngaih Hongthang Meng Hen

Siamliana
Kalvari a anbang Non itna'n,
Jelsuak meng hen simlei leh khuakim gam;
Nangmah tatsa lei mihingte,
Sihna hamsia lai ah leng uh.

    Toupa Jesu, Na Vangletna leh Na itna,
    Hong thang meng hen, namchih lai ah;
    Mihing lungsim khial a liamsa,
    Na min ngaih lambang pak zaisa hen.

Ka gam uh lungkham buaina jinglai',
Kuahiam Toupa kuan ding honkhia ding in?
Sim leh Mal ah Nangmah min ngaih.
Panpih ding dang kuamah omlou.

Khawlvel khelhnate lummei bang in,
A hong jing e, Toupa ka lailung ah;
Hong halsiang in van meikuang in,
Nang din silbang paklun nawn ning.

Ka kap Toupa aw, Na gam ngaiin,
Tangtawn gam leh anbang itte lenna;
Bangchik chiang hiam lungkham mauna,
Pela luankhi tui a hul ding?

@ Labu 2019 
247 Tangtawn La Ding A Sisan

Patea
Tungchiang Jerusalem Thak nuam,
Misiangthoute' khawpi ahi;
Tua ah Mang Immanuel in vai A hawm hi.
Manawh gamnuam Zion ka ngai semsem hi.

    Simlei mun a sang in,
    A nuamjaw tua kumsawt gam;
    Sunchin mi tuangtung;
    Kha teng in tam, kumteng in pung jel,
    Zion tang tung a Belamnou om
    Zaila'n a pak uh.

Immanuel aw, Na sisan,
Ka tangtawn zaila ding uh hi;
Misiangthou gam ka tun chiang in zaila sa ning,
Tangtawn sing ka Mang nunnem pallun zou ding.

Halleluia aw Hondampa,
Gam tengteng Nang a hong hita;
Na sisan in N'ong tanzouta, Nang a hi ung,
Hon ngak ung, buaina Jordan mei jing nuai ah.

Na hongpai dekta hiam Toupa?
Ka gam uh haksatna'n a bawm;
Kanan gam leh Na sakmel ngaih puanbang bang mawng,
Jing kha in khawsiangthou ah leng nuam veng e.

@ Labu 2019 
248 Kei Ding A Bawlsa Thupi

Ralngama
I omna uh lei Inn chim mahleh,
Khut a bawllouh tangtawn inn ka nei;
Tua munnuam ngai in tu'n tuang ka tung thei nailou,
Lei Inn ka pumpi in hondal hi.

    Gam ka nei, gam thupi,
    Hondampa'n kei ding a A bawlsa;
    Hiai lei ah ten kumkhuana ding mun ka neilou,
    Gam hoihzaw tung thangvan gam lou jaw.

I omna lei Inn huibang mauna,
Aw, bangchikchiang ka paisan ding hiam ?
Itna Toupa phat leh Amah pahtawi ding in,
Lei Inn ka pumpi in hon dal hi.

Lungmuanna leh khawlna ka zong a,
Mu zoukei veng hiai nuai simlei ah,
Ginna'n Gam siangthou don ing, ka tung thei nailou,
Lei Inn ka pumpi in hon dal hi.

Abraham mah bang in tuin jaw,
Ginna in gamchiam juan in ka pai;
Misiangthoute tawh gam thupi luah sam ding in,
Lei Inn ka pumpi in hon dal hi.

@ Labu 2019 
249 Michih Pahna

Runchawng
Mubang ngaiveng, aw ka Mang nunnem lenna,
Laukha, Jordan honpi kai in;
Sunni tumlou gam hon tun in.

    Aw, michih pahna, pialgal gamnuam,
    Anbang itna jam vel nuai ah;
    Lili pak hoih lutna gam ah.

Khemna lummei jing a hong jam kimvel a,
Mi siangthou tawh mun thupi ah;
Ngabang len kal haibang ngak la'ng.

Loubang tul mai hen aw hiai simlei gimhuai,
Hongpi inla aw Mang Jesu;
Jan omlouhna Na gam nuam ah.

Kei zong tua mun nuam tuang ka tun hun chiang in,
Ka bualna mun ngainawn kei ning;
Tutkhawl in ngabang lengta ning.

@ Labu 2019 
250 Tua Gamnuam Hontun Ding

Kamlala
Buaina himhim om nawn ngeilou,
Laukha vangkhua tung thangvan ah;
Tatsate nunnuam a lenna,
Hiai nuai simlei bang hilou hi.

    Lungkhamna leh dahna in hon bawm,
    Buainate'n tuilian bang in hon tai;
    Nuam in zaila sa ning a tung ah,
    Bit in tua gam nuam a hon tun ding.

Lei ah mun nuam kei' ding a tawm,
Gentheih thuak a ka kahna kia,
Tua mun nuam tuang vatungtou leng,
Kipahna mun ka tang sam diam?

Hondampa mihing hong hihl lai'
Omna mun tampi om hi chi;
Kei ka tankhom omsam lou hiam,
Chia ngaiin donchim la'ng e.

Hiai simlei a ka khensaten,
Honsam uh, luigal lehlam ah;
Hong galkai un, i lengkhawm ding,
Chi'n khut honvan siausiau uhi.

Sisan thupi, na manpha hi,
Nangmah vangin liangvai tate;
Tua munnuam tuangtung khinta uh,
Tu'n zong khaubang chiah jel uhi.

@ Labu 2019 
251 Kum Sawtlua Om Ngeilou

Thangvan a kei ding' inn sehsa om,
A nabawl ding ka Toupa paita;
Hotdamte gam nunnuam ah,
Hotdamsa ka itte tawh;
Lutkhawm ding, phat la kisa tawntung ding.

    Kum sawt lua om ngeilou,
    Kipahna gam ah jaw;
    Gim, gentheih om nawnlou,
    Tua mun ah khatvei tei i teng ding.

Kei ding in Hondampa hong sita,
Ka kha hotdamna honpiak theihna'ng;
Hiai lei hin gentheihna mun,
Pel in ken ka nusia ding;
Van gamnuam hoihtak a tengden ding in.

Hun leh ni tampi ah aw Toupa,
Nang non ompih tawntung chih ka thei ;
Mang lou hial in Toupa aw,
I tenkhawmna ding mun ah;
Ngaihtuam, muhdah omlou, lemna lengta.

Thangvan gamnuam sana khuapi ah,
Nat-le-sat, gentheihna om nawn lou;
Lungdam la sa tawntung ding,
Gim leh tawl bei vekta ding;
Nunnuam tawntung ding, tua innpi nuam ah.

@ Labu 2019 
252 Pham Ngaiin Ka Kap

Hranga
Aw Laukha Siangthou migi,
Lungkham naubang ka kah heh hong nem in;
Phamsa ngaiin naubang ka kap sunnichin in,
Naubang kahlai tahpuan bang bang maw'ng e.

    Sun khawsawt a ka kah lai in,
    Leitung lungkham dahna mun ah,
    Aw ka Mang nunnem, Nang in hon ompih inla,
    Naubang kahlai tahpuan bang bangta ning.

Phamsate mu nawn kei ning.
Chi a lungkham a huibang ka mau in;
Belamnou tawh thangvan gam tualnuam ah leng uh,
Chih ka theih in nuam in naubang ka nui.

Mi'n a gen tangtawn gamnuam,
Manawh in vualngaihte a mualliam zou;
Nunnopna libang in chingta dia tua mun ah,
Tua ah lusun tate nunnuamta ding.

Ei Honpa hong tualkum chiang,
Han a omteng a hong thouvek ding ua;
Sunni suah dang dia, Jingdam Solnou dungsun in,
Sisan a chibang tel teng A huai ding.

Hiai lei gimhuai beita hen,
Khensa lungtuak tawh ngabang leng nuam veng;
Hinna damtui Toupa, laukha tangbang damna,
Na pallai mu nuam veng tua khawpi ah.

@ Labu 2019 
253 I Mauna Teng Nopna La Ding

Kamlala
Tuin a thak kiitna vak nuam ah,
I Toupa mun thupi;
Nunnopna silpak lun e tua mun ah,
Sawlbang heu nawnlou ding.

    Nunnuam in denchiang kikhawm ve ni,
    Tung thangvan angel lungtuakte tawh;
    Lungkhamna gam a i mauna teng,
    I Toupa mai' pahna la hi ding.

Ka damlai sunni lenkil kiak mateng,
Kei din meipi a jing;
Denchiang a tua gam tuang ka tun chiang in,
Ngai kei ning nuai simlei.

Huan tua gam Vangkhuapi lam juan jel in,
Simlei i gamlat hiai;
Tuin a pallun namtui ka chiamta,
Aw, nuam na zen in chia!

Ka Hondampa mel deihhuai liamsa in,
A mangtutphah tung ah;
Simthu lel ding tatsate nunnopna'n,
Halleluia, Amen.

@ Labu 2019 
254 Belamnou Nibang Tangden Hi

Upa Zasiama/ Thanher
Jingdam Solnou Hondampa manna gamnuam ah,
Lei lungkham buaina, gimhuaite tawh;
Damlai meipi jing om nawnlou ding,
Kap in gibang khennawnlou ding.

    Lilipal leh thupina tang kimvel.
    Belamnou leh a tatsate lenna,
    Van khawpi leh angel siang tawh,
    Muhkal ngakla'ng e.

Gal in don un, thupina mun tung masate,
Phatna'n ging kilawm thupi lem uh;
Lei a lawmvualten ngai in don zong,
Ngai in nungchiang hei nawnlou ding.

Jingkha jak in van Jerusalem Thak nuam ah,
Aw a leng uh tua gam etlawm ah;
Ka lung hon len hi a mel vak un,
Ka lungsung ah a tamden hi.

Tung thangvan mauna khen Toupa lenna gam ah,
Sunni tang leh meivak ngailou ding;
Janmial lungkhamna om nawnlou ding,
Belamnou ni bang tangden hi.

@ Labu 2019 
255 Hondampa Satthak Gamnuam Ah

Kamlala
Damsung in hong Tanpa vang in,
Nuam in kikhawm tadih zongleng;
Kap in gibang kikhen jel hang,
Aw, ngai veng khenlouhna gamnuam.

    Hondampa satthak gamnuam ah,
    Nuai simlei a gibang khensa ;
    Tangtawn mangtutphah kimvel in,
    Aw, bangchik chiang' i kikhawm dia ?

Ngoubang lang Kalvari mual ah,
Don dih ni khenlouhna gamnuam;
Ngabang lenna tum in dang zong,
Ginna in aw i lengkhawm ding.

Malbang kou le'ng limbelh Toupa,
Thawmhau liangvai hehnem ding in ;
Amah lou hon nem ding omlou,
Samtui bang tom simlei nopna.

Hiai nuai simlei ah zong Aman,
A hon itna khajak nuai ah ;
Nuam in vuitang bang hon khawm dia,
Kap in kikhen tadih mah leng.

@ Labu 2019 
256 Kei Zong Hon Nem In Aw Toupa

Laibata
Aw, Toupa lungkhamna'n ka dim nak,
Vangsel dahna'n hon um kimvel;
Naubang kah, mauna gamdai ah,
Lungkham dahna luankhi tawh kon juan.

    Aw Toupa, ka mangbatna tengteng zong,
    Na banzal ah lanbang kon nga ;
    Lungkham liangvaite Hehnempa'n ;
    Kei zong hongnem in aw Toupa.

Aw Toupa, ka lungkham Hehnempa,
Nang lou jaw laina ka nei lou;
Kua dang siang manawh ding ka hiam,
Nang kia anbang hong itpa Na hi.

Lungkham lummei kei din a jing nak,
Kumpi David' limbelh Kulhpi;
Kei zong Na lim hon belsak aw,
Khial liangvai vontawi in kon juan hi.

Tang a Kanan gam dung leh vai ah,
Lungkham vontawite Na nem jel;
Liangvaite'n Na mel kipahpih,
Kei zong ka kipahna pen Na hi.

@ Labu 2019 
257 Dougal Muanna Hontun In

C.Z. Huala
Tuin buaina mualdawn a ding in,
Ngaklah in vangkhaw nuam don veng;
Tudong a ka ngilhlouh lungdeihte,
Puanngou silh a lenna uh.

    Hon nial kenla, haibang kon ngak,
    Naubang ka kahna gam za zong ;
    Tatte tawh tawplou a zaisak na'ng,
    Dougal muanna hon tun in.

Aw, kei ding in simlei gimhuai zong,
Tangtawn taikhua hong val chiang in;
Lungkham buaina teng bei ding, chi uh,
Haibang ngak ning ni thupi.

Kumsawt vei lua kei ding a buaina,
Tul mai hen aw simlei pallun;
Muhnuam veng e, tatte tuallenna,
Lawmvual ngaih itteng kim ding.

Damlai gam daidam ka pelh chiang in,
Vanmite nunnuam a lenna;
Aw, khen lou in khawlna tullim ah,
Tawp lou in zai oihpih ni.

@ Labu 2019 
258 A Vangletna Lei In Lel Zoulou

Upa Zasiama
Suihlung a len ni in,
Toupa hong leng in, ka lunglai ah;
Liangvai tate' tutkhawlna mun, Na lenna mun,
A simthu hon hilh in,
Lei lungkhamna a ka len lai in.

    A vangletna simthu lei in lel zoulou hi,
    Van semgua, phaiphuleng;
    Pahtawina kei adia tum hun ding.

Hiai simlei gamdai ah,
Daha luankhi nul in kap mahleng;
Phamna chiaugal ka kai chiang in itsiam Toupa'n,
Dawnbang hon tuak ding a,
Lungkham luankhi nulna beita ding.

Aw, tua mun a lengte'n,
Gibang khenna simthu lel nawnlou;
Khua siangthou leh Belamnou simthu leh zaila'n,
Angel siang leh Seraf-
Te tawh dai ngeilou in pahtawi uh.

Aw, tua mun tung ding in,
Simlei haksatnate'n kei hon dal;
Aw, ngaklah ing Na gam siangthou, hon donsak in,
Zawhna tumnah tawi a,
Aw, Salem Thak a len kal ngakla'ng.

@ Labu 2019 
259 Hon Ompih In, Toupa

Thanher
Lailung juan ni'n don kimvel veng,
Hiai leitung gam kikhenna mun ;
Lungkham meipi in mualchin bawm,
Ka laukha lungkham in a vai.

    Aw, honpi in damlai,
    Lungkham meipi bang jing nuai ah;
    Hon ompih in aw ka Toupa,
    Naubang kahlai bang ning.

Aw, ka lunggulh aksi khen gam,
Angel siang lungtuakte lenna;
Kei selung juang naubang kahna,
Lungkham meipi bang jing nuai ah,

Aw, ka laukha, na lungkhamna,
Leitung dahna tuangnung sia in;
Khuva bang in valeng inla,
Nunnopna gam van khawpi ah.

Tua ah lungkham kah leh buaina,
Om nawnlou ding, thangvan gam ah;
Aw, Hondampa, hon pi jel in,
Phamna chiaugal gam nunnuam ah.

@ Labu 2019 
260 Tunglam Ah Inn Ka Nei

Geo C.Stebbins
Ni tumna vakna khenlam ah,
Van meipi kai khen ah,
Van aksi a vaklouhna ah,
Tunglam ah inn ka nei.

    Khut a lamlouh, tua a innpi,
    Kei din mun bawlsa om;
    Pathian leh angelte' omna,
    Tua inn kei inn ding hi.

Natna, lungkhamna khenlam ah,
Hin haksatna khen ah;
Hun leh lamdanna beina mun,
Ka inn in hon ngak hi.

Sihna tui kihawt khenlam ah,
Hiai jan khawmial khen ah;
Ka kha'n kipak kawm in a en,
Tua a vakna innpi.

Gitlou, dah, hehna leh buaina,
Mang un, ka chita a;
Tangtawn in tunglam van mun ah,
Khrist ka Toupa kiang ah.

@ Labu 2019 
261 Hinna Siktui Siang

Rev. Lienrum
Zatam Vualgen Zion gam etlawm,
Ngai in don veng sunni chin in,
Kei hong pi in na tangtawn
Pialgal gam etlawm ah.

    Aw, hon ngaiveng ka Hondampa,
    Lili pak Mang Immanuel
    Hinna siktui siang a luang,
    Aw, ngai ung Na tatsaten.

Khelhna leh khemna gal hong lian e,
Sanggah liangvaite dou ding in;
Aw, van Laukha hong leng in,
Khelhna gallian zou di'n.

Lungkham sawlbang banna'ng omlou hi,
Hiai nuai simlei gam gimhuai ah;
Namchih vuitang bang kimna,
Van Kanan gam etlawm.

Kalvari a Sidar sing tung ah,
I Mang Jesu'n A hong thuakta;
Tatna na semkhin zou hi,
Halleluia, Amen.

@ Labu 2019 
262 Sihna Luiguam Kan A Pai Ding


Sihna luiguam kan a ka paisuak chiang in,
Hizong Hondampa ven in ka pai suak ding;
Ka hon nuse ngeilou ngeilou ding, A chi,
A chiang in tualai a hon muangsak.

    Sihna luiguam, sihna luiguam,
    Sihna luiguam kan a pai ngei ding ka hi;
    Hizong Jordan tui in bangmah chih theilou,
    Tua gam ah muanna a om ka thei.

Sihna luiguam kan a ka paisuak chiang in,
Sepgim tawl leh lungkhamna a beita ding;
Jesun khut hat a hon pom, hon ompih a,
Lungkham nawnlou ding ka hih man in.

Sihna luiguam kan in paita mahleng zong,
Ni nou suak thupi leh vak ka mu ding hi;
Jordan kheng in a lasak uh ka huh dia,
Tualai ah ka itten hon ngak uh.

Sihna luiguam kan in ka pai thei ta dia,
Ka Toupa paina na ah ka jui jel ding,
Luiguam mei lak kan in Aman hon pi dia,
Luigal Gam Hing a ka khawl mateng.

@ Labu 2019 
263 Jing Khawvak Chiang

Ka hon tuak ding jing khawvak chiang,
Tua luipiau kilawm ah;
Dahna, lungkhamna a bei chiang in,
Tua inn lim ah ka hong ding ding,
Tua kongpi kihon chiang'
Damsung lungkhamna a bei chiang in.

    Kon tuak ding, jing khawvak chiang',
    Bang na chi, kon chi ding;
    I tukhawm ding luipiau nuam ah,
    Sawt a meltheihna a thak ding, nuam ding,
    Non thei ding, jing khawvak chiang,
    Tua khawpi nuam innpi kilawm ah.

Ka hon tuak ding jing khawvak chiang,
Nopna hun denchiang in;
Khros ka puakgik manglukhu'n khek ning,
Tua hun in lungkimlou omlou,
A si zong omlou ding,
Tua mun ah ni zong tum ngeilou ding.

Ka hon tuak ding jing khawvak chiang,
Damsung lampi bei chiang;
Tua mun sana khawpi tualnuam ah,
Tua mun ah omdenta ni hang;
Lungdam in nuamsa ni,
Hun leh kumte bei chih omlou in,

@ Labu 2019 
264 Mangpen Manna Vangkhua

V. Hawla
Ka Mang lenna Jerusalem thak nuam,
Phatna zaila ngaih leh vangletna in bawm;
A vangletdan pau chih in kigen jel zong leh,
A kimkhat zong gen zoulou uh.

    A kim khat zong gen zoulou uh,
    Khawpi etlawm Mangpen manna vangkhua;
    A kimkhat' kimkhat zong gen zoulou uh.

Misiangthou tengteng leh angel siangte,
Khawpi sung suangmanpha kilawm chikimte;
Khangthak piaunel zah bei nung a zong thak jel ding,
A kimkhat zong gen zoulou uh.

Namchih, chichih lai a simsenglouhte,
Niteng Belamnou manna gam ah lut uh;
Laukha tampi khawpi sung lutte kipahna,
A kimkhat zong gen zoulou uh.

Vualzou leh Hinna Bu a min khumte,
Hondampa'n a Na bawlsaksa vek ahi;
A sepgim uh khawlsan in Hondampa vang in,
A hauhsakna tangta ding uh.

@ Labu 2019 
265 Aw Tengden In Mang Jesu

Thanher
Na hon itna vang a nunnuam tutkhawl khawmte,
Gibang ka kikhen chiang un Hondampa;
Hehnem ding dang omlou nuaisimlei ah,
Aw Mang Jesu ka kiang ah hong leng in.

    Aw tengden in , Mang Jesu ka kiang uah,
    Hong ompih in, thawmhau vontawi liangte;
    Na mel ah lungdamna a om,
    K'on ngaih bang theilou ding.

Nuaisiamlei jaw kap a gibang kikhenna hi,
Aw Mang Jesu, Na hon itna vang a;
Na tangtawn gamnuam tuang ka tun chiang un,
Gibang kikhen nawnlou ding gingtute.

Thawmhau in tu'n Mang Jesu malbang hon kou veng,
Aw hong leng in, ka lungsung gilou ah;
Jingsol aksi sang in Na tang hoih jaw,
Na mel ah lungdam leh muanna om hi.

Na gam ngai in simlei tungpan gal in don veng,
Khensa lawmvual ngaih leh Toupa lenna;
Gibang khenna simthu lel om nawnlou,
Lenkal ngakla'ng nuaisimlei tuangnung sia'n.

@ Labu 2019 
266 Tutkhawl Tawntungta Ni

Taisena
Tung thangvan khawpi thak nunnuam ah,
Pathian in A it teng kimu ni;
Lungkhamna, khitui nulna omlou,
Tung Pathian kiang ah mun i muang ding.

    Khua nunnuam, Eden Thak,
    A lui sang a nuamjaw;
    Tua mun ah tutkhawl tawntungta ni,
    Tunglam khawpi Toupa sat thak ah.

Hiai leitung i nutsiah nung chiang in,
Khawpi nunnuam i tung thangvan ah;
Mawhneilou tua tung masate tawh,
I Toupa mai ah mel kimu ni.

Tua mun ah mawhneiloute om uh,
Jawlnei midik mawhneilou teng tawh ;
Naupang pahtak lawh khempeuhte tawh,
Nunnop zaila awi in a om uh.

Van khawlak sanatui a luan tawh,
Tung Pathian khantawn a A vakna;
Vantung mi leh Inn nuam penpen tawh,
Mawhneiloute tawh muh kal ngakla'ng.

@ Labu 2019 
267 Lungtup Gamnuam Ka Ten Nading

Ziakmawia
Aw ka bualna nuai simlei jaw,
Gamdai gamkeu lungkhamna lel;
Tuangnungsia'n tungchiang ka leng dia,
Belamnou Mang Jesu kiang ah;
Ka tenna ding aw ka gam nuam,
Aw, ngai veng lungtuakte lenna,
Don jel ni e, tatsate'
Tuallenna gam nunnuam.

    Lungtup gam nuam, ka tenna ding,
    Simlei ah hambang vai zong leng;
    Ka Hondampan liangvaite di'n,
    Pahna tuikhuk manpha A hong.

Aw hon Tanpa, Na thuakna jaw,
Anbang itna'n muchian thei leng;
Bangkim a ka bangkim Na hi,
Ka laukha din bangkim Na hi,
Sana vangkhua tual a leng ding,
Na thuakna in a manzou hi;
Aw Na hon itna ana hi,
Kei mi genthei din.

Aw Mang Jesu, melmu thei leng,
Lungdeih teng laitual lenna mun;
Kalvari a itna vang in,
Chi chih nam chihte lengkhawm uh;
Ken zong na gentheihna vang in,
Gamdai gamkeu ka paisan ding;
Aw ka Toupa, honpi inla,
Kiitna gam ah.

Simlei a thupi leh pahna,
Albang mang ding a pallun tawh;
Hondampa kiang ah ka leng dia,
A vangletna tang kimvel ah;
Simlei nopna ngai nawn kei ning,
Anbang hon itna huangsung ah;
Tangtawn pahla i sata ding,
Belamnou ma ah.

@ Labu 2019 
268 Toupa Awiin Leng Uh

Saihnuna
Gal in don ua khawlen mui kai kal ah,
Laitual lenna Zion tang nuam;
Houlungtuak in laitual leng uh,
Simlei loubang tulsa mubang ngailou.

    Ngilhni lah omlou dia, kap veng,
    Toupa Na gam ngai in ;
    Leng diamdiam uh houlung tuak in,
    Lennem Toupa awi in.

Hon ngailou in gam siangthou ah leng uh,
Sulkik lellou machiang suan uh;
Simlei tuangnung siahna gam hi,
Pallai zoupa bang mual lailung juang veng.

Nun i nopna tuang hong tung ding ngakla'ng,
Muanna thangvan tuang hong tung dia;
Gibang khenlou lungtuakte tawh,
Nunnop zou in Toupa lambang pak ning.

@ Labu 2019 
269 Nopna Teng Kimta Ding

Hiai lei a i damsung in,
Nunnuam leh lawp in i leng zong in,
Tangtawn taikhua hong val ma'n,
Luankhi nul kikhenna bei lou ding.

    Tangtawn taikhua a hong val chiang in,
    Luankhi nul a gibang khensa tawh;
    Luigal ah kimu khawm vekta ni,
    Tua ah nunnopna teng kimta ding.

Khawpi etlawm leh uthuai,
Mi zata'n a lelchim theihlouh;
Lungkham puakgik lai ah zong,
Sunchin ka laukha in lunglen hi.

Aw, ka lunglai hon nem pen,
Khawpi vak, etlawm leh nunnopna;
Aw, na sung a lengte tawh,
Lung hon len, ngilh ni om ngeilou ding.

Tuin naubang kap zong leng,
Tangtawn sunni tum ngeilou gam ah,
Ka lungkham luankhi tengteng,
Anbang it Toupa'n a nulhul ding.

@ Labu 2019 
270 Pialgal Tuang Hon Tun In

Kamlala
Lungkham meipi jing lai ah,
Kei ka hong leng a;
Nopna ni vak a hong liap,
Taikhua val theilou.

    Aw vualjawlna ni, hon ngai veng e,
    Ka tung ah hong tang in ;
    Mial gallian in gawlbang hon umkim,
    Hong vak inla, Na tangtawn gam
    Nopna pialgal ah tuang hon tun in.

Adam kulsin mial sung ah,
Aw, Na vak ngai in;
Tatna sisan pha vang in,
Malbang hon kou veng.

Simlei lungkham mauna'n dim,
Namchih zata ding;
Aw, Eden sunni tumsa,
Mubang hon ngai veng.

Denchiang a laukha vangkhua
Nopna tun chiang in;
Mial leh simlei pallun teng,
I nuaisiah ding hi.

@ Labu 2019 
271 Machiang Kanan Mitsuan Leng

Patea
Tangbang damlai chiaukuam khimjing i leng zong,
Machiang khua nuam Kanan mitsuan jel leng;
Ka kipahman manglukhu hong naita hi,
Kap in nuai simlei ah tam sawt nawn kei ning.

    Sawt nawnlou ding damsung lungkham buaina,
    Malbang hon kouhna uh ka jak in;
    Mangtutphah kim a hon ngaklahna aw un,
    "Hehpihte kahna khaubang sau lua," chi uh.

Hambang ka vaihna chiaukuam a sau zong in,
Hon huai Mal Aksi mitmei suan jel le'ng;
Longkhawlna mun siangthou A hon tun ngei ding,
Tua ah vualngaih it khempeuh a kimta ding.

Ka juan jel ding tangtawn huihsiang a lenna,
Vullou heisa pallun e etlawmnou;
Belamnou leh van silpak a lun tawntung,
Sisan vang in aw tuang ka tung ngei ding hi.

Zatam vual gen kham khawpi a ka len chiang,
Nunlui mualliam ding ka ngainawn kei ding;
Tua a suangmanpha Toupa gam jemsakte,
Tullou in tangtawn in a tangden ding uh.

@ Labu 2019 
272 Hon Musak In, Na Bawl Salem

Patea
Hiai leitung a ka len lai in,
Sunchin buaina in hon bawm;
Khakiakna Jordan gal ka kai ma'n,
Toupa, lungkhamna honglian jel hi.

    Mel hon musak in, Na bawl Salem,
    Lungtuak angel tuallenna, gibang khenlouhna;
    Simlei lungkhamna tuangnung sia'n,
    Aw? Bangchikchiang' tuang ka tung ding hiam?

Tang a lungkham huibang maute,
Tua mun tuang a tun chiang un ;
Tuangtung masa leh angel siang tawh,
Aw, Salem Mangpa phat la sa uh.

Aw, kumsawt zaila oihpih din,
Malbang hon kou vualngaihten;
A tongluang lawmnou uh ka jak in,
Aw, tua mun thupi ngai in ka kap.

Mubang ngai veng Immanuel,
Na sat Salem Thak nunnuam;
Ka lenna gamdai ahi, Toupa,
Tuangtun louh lau veng, hon huai jel in.

@ Labu 2019 
273 Tua Gamnuam Hon Musak In

Chhawna
Lungkham mel himhim omlou ding,
Vanmite tuallenna mun ah;
Simlei lungkham thuak a thumten,
Kahlai bang in Toupa bel uh.

    Toupa, tua gamnuam hon donsak in,
    Hiai simlei a ka lenlai in;
    Lungkham thuak a ka kahnate,
    Aw, lungdam in hon thuak ning e.

Aw, tua mun a omsaten jaw,
A khensate uh ngaihlouhna'n;
Damna'n van muantui a dawn ua,
Lou uh pahna nungheilouh pak.

Don jel lehang tua mun thupi,
Angel siang leh Jingsol Aksi ;
Lenkhang khawmui kai lungjuang veng,
Belamnou tuallenna ahi.

Thangvan khawpi tuang ka tun chiang,
Kei zong Toupa'n hon ompih ding;
Angel siangte lai a leng in,
Kumkhua'n Toupa lambang pak ning.

@ Labu 2019 
274 Sisan Vang A Luah Ding

Evan. T. Goihpum
A hon hehpih Limbelh Toupa'n heh hong nem in,
Simlei dougal honglang, lungngaih khimkhua hong jing;
Hambang honghuai ding' hong leng in Laukha,
Nuai simlei gam daidam ah vaibang tham kei ning.

    Aw, ka ngaih sawlbang banglou thangvan khawpi,
    Gal in don veng, nuai simlei khimkhojinna ah;
    Ka ngai semsem etlawm vangkhaw nunnuam,
    Sunni bang tang khuambang luah ning,
    Tua gam zilja, sisan vang in.

Aw tung kawlva bang hongleng in gam daidam ah,
Hambang vai uh tatsate simlei khimjing ah;
Hambang hon huai in albang mang lou in,
Na sat gam vangkhua loubang tullou tuangtung di'n.

A hon hehpih ka Limbelh leh tangbang damna,
Heh hongnem in lungngai, liangvai, Na tatsate;
Sawnban' hon kai in ka muan Toupa aw,
Nun a nopna sunni bang tang, Na gam nuam ah.

Lengvan gamnuam tuangtung nuam veng hongum Toupa,
Sanggah liangten van Mang lambang pak uh tua ah;
Laitual ngabang len ka nuam Toupa kiang,
Loubang tullou gam vangkhaw nuam thangvan tual ah.

@ Labu 2019 
275 Immanuel' Gamnuam Ah

Saihnuna Leng
Zaila'n ka awi ding hun mualliamsate,
Sang tamzaw di'n nopna thupi;
Simsenglouh di'n kahna ahi,
Lungkhamsa nunnuam in Toupa mai ah.

    Ka mu ding nunlui mualliamsa,
    Gelh chiteng ah tuangzong leh;
    Gitlouh mial gallian,
    Na dikna vang in ka lungkham kei ding.

Eden khimjing nuai ah naubang kap ung,
Na gam thangvan k'ong tun hun chiang;
Ka mawh vuk sang in ngouzaw ding,
I mang Immanuel' gam nunnuam ah.

Hehpihna thak jel ding gam ka don ding,
Hun tuibang kiam, ni hong thakta;
Laukha Siangthou, hon halhsak in,
Pham ngai hon nem in, taikhua vaksak in.

Hon juan veng e, Toupa, Na gam nunnuam,
Simlei khimjing dougal lai ah;
Sawnban' hon kai jel in Toupa,
Nangmah muang in sih sialbang k'on juan hi.

@ Labu 2019 
276 Gensenglouh Nopna Tang Ding

Ngurtawna
Aw, lungkhamna kei di'n a na lua!
Hon hehpih Toupa'n daibang thengsak in;
Ngilh kei ning Salem Thak gal in don ning,
Haibang ngakla'ng nunnopna pak lutna gamnuam.

    Aw, ka ngai khenlouhna gamnuam,
    It le-ngaih tengteng tawh nuam a lasa'n;
    Nopna gensenglouh i tang ding,
    I nopna pen i Hondampa.

Sual meipi jing thenglou ding bang,
Jingsol lemna Mang lian hong nai nawn in;
Nuam in hon juan jel n'ung manna gamnuam,
Mial in hon tuam kimvel kah leh lungkhamna tawh.

Immanuel, kap in hon ngak ung,
Hinna tuipi, simlei ah luangsak in;
Namchih ding Saron pak hoih hon phut in,
Buaina lummei jing nua'h Toupa hon ngak den ung.

Lawmvualte aw, khua hongvak dekta,
Itna gam etlawmtak in hong langta;
Mial nasep pai in vak thuam a ngaita,
Halleluia, ka Mang deihhuai hon ompih in.

@ Labu 2019 
277 Alpha Leh Omega

Siamliana
Amah tuh a kiang uah A om dia,
Amaute A mite a hi ding ua;
Pathian ngei in A ompih dia,
A mit ua pan khitui A nulsiang ding hi.

    Dangtak khempeuhte kiang ah,
    Hinna tuikhuk a tui;
    A mawk in ka pia ding,
    Aw, laukha dangtakte in vadawn uhen.

Sihna a om thei nawn kei ding hi,
Lungkhamnate, kah leh natnate zong;
Tuang hong tung thei nawnlou ding hi,
Thil masate tengteng zong a beita hi.

Ngaidih! Thil bangkim ka bawlthak hi,
Gelh in, hiai simthu jaw gintak huai hi;
"Huan, ka kiang ah tuang hong tungta,
Kei Alpha leh Omega - Abul leh Tawp.

Amasapen leh Ananungpen,
Hinna Sing tung ah thu a nei thei uh;
Vangkhua a lut theihna ding ua,
Tuibang siang a bualte nunnuamta uh hi.

@ Labu 2019 
278 Ka Kiang Ah Tengden In, Toupa

C.Z. Huala
Sunchin ka kiang ah tengden in aw Toupa,
Kei zong Na kiang a om ka ning lou;
Ka ngaih ni'n tutkhawlna gam hon donsak in,
Zaila sa ning lungkhamna mei jing nuai ah.

    Aw, nopna chiaugal tuang ka tun chiang,
    Albang daha gibang ka khente ;
    Ka Mang' mel liamsa zaila'n oihpih ning,
    Tua ah van pialgal pak a lun tawntung ding.

Pakbang vul baih lua i nunnop lai nite,
Aw Kalvari silbang hong pal in;
Zaila'n hon awi nawn ning na pal hon khiah in,
Nunnuam in Gam Siangthou lam hon manawh ning,

Tang a nunnopna pialgal tan mahle hang,
Kalvari ah khua hong vak nawnta;
"Zion Gamnuam a hong nawnta" chi uhi,
I thou ding, nunnopna kawl hong engta hi.

Tuin lungtuak in tua ah sawlbang hei le'ng
Albang dah ni a lawmvual ngaih teng;
Nuam a Toupa mai a zai oihpih hun ding,
Suihlung ka gel chiang' mubang ngai na veng e.

@ Labu 2019 
279 Tua Mun Thak In A Lang

Patea
Ka thupina ding leh ka bitna mun,
Dougal lauhuai leh launa omlou;
Gamdai apan in ka mu ginna in,
Tua tangtawn gam in hon umkimvel.

    Sunchin galdon ning, tuang ka tun mateng,
    A hehpihna vak leh lungdamhuai;
    Miten tua mun tul ding in gingta zong,
    Ka gen theilou ding thak in a lang.

Tua hun hong tun chiang' namteng chi teng in,
A thupina vak tang kimvel a;
Hotdamte mel vak kilawm leh thupi,
A muh chiang un zaw muangta ding uh.

Huan denchiang in A ta anbang itte,
Tangtawn Jingsol Aksi Vak etlawm;
Kei a hong hi uh a omsate tawh,
Tangtawn lungdam la i sakhawm ding.

Ka laukha lungkham leh vakmang kiang a,
Khrist in anbang hon itna thu hing;
A na theihsak phal samtak man in aw,
Halleluia! Ka phat chimlou ding.

@ Labu 2019 
280 Thelbang Thawhna Sihna Zoupa

Patea
Buaina hong theng in, ka gam ka juan ding,
Simlei ah zaw ka kha a muang theilou;
Toupa bawl Salem Thak vadon dih ning.

    Aw, phamsa thelbang thawhna sihna zoupa,
    Kho siangthou ah tuang hon tun in,
    Luipiau kilawm zaw ah;
    Buai leh sihna zou in zaila sa ning.

Kap veng aw Toupa, Na mel mulou in,
Suihlung leng in sunni ka tum zoulou,
Zion kulhpi, koilai ah om na hiam?

Pialgal ni vak hoih ka lampi mial ah,
Hong tang in aw, Toupa ka pai siam lou ;
Buai leh han mial in palbang hon nang hi.

Ka damlai ni zaw kulsin ah pel ning,
Hihhang' non ngakna gam ka manawh ding;
Tuipi luang ging daihna ah ka khawl ding.

@ Labu 2019 
281 Nuam A Tutkhawlta Ding

Lianvela
Albang mang hen simlei chimhuai,
Lawmvual lungtuak kikhenna tawh;
Natna leh lungkhamna khempeuh,
Tangtawn kipah la'n hong tangta hen.

    Lungkham buaina om nawnlou ding,
    Hondampa tuallenna mun ah;
    Simlei buaina thuak nawnlou in,
    Aw ka laukha na tutkhawlta ding.

Vuallungtuakten zawhna pak in,
Zion Mangpa lambangpak uh;
Kei zong Jesu tatna vang in,
Ki itna gamnuam ah hon tun in.

"Ngaidih! Ka hong paipah ding hi,
A hun leh ni hong nai zouta;
Tuin thil bangkim a thakta,
Na Toupa' lungdamna ah lut in."

@ Labu 2019 
282 Zion Khawpi

Rev. Lienrum
Ni tum ngeilou Zion khawpi,
Ngai in ka mau ka kap sun nichin in ;
Tatsate leng uh silhpuan piandang tawh,
Kei di'n zong mun om hiam tua gam nuam ah.

    Ngaina veng e, ngaina veng e,
    A mun thupi nibang lunlai sang in;
    Anbang hon it Mang Khrist mel etlawmnou,
    Mu nuam veng albang dah ka banna ding.

A gam etlawmdan genseng louh,
Sisan in a hongta zalenna gam;
Ka laukha tua gamnuam galdon jel in,
Simlei pallun loubang hong tul ding hi.

Lungdeih Hondampa lenna mun,
Tuangtun louh ding lunglau veng Mang Jesu;
Sisan in hon sil in Laukha in honhuai in,
Mang nunnem' gam pen mah ngaina veng e.

Sisan a loubang N'on khualna,
Khuambang luah a Na pallun zou ding in;
Na vanglian lim sawlbang bel nuam veng e,
Simlei pallun sun naubang awiawi veng.

@ Labu 2019 
283 Ka Gam Ngai Nang E

Kamlala
Kap in mau ngeilou uh,
Buaina nuaisiahta uh;
Van Salem khawpi a,
Ngabang lengte'n.

    Khelhna gal nuaisiah uh,
    Sihna lau ngeilou uh;
    Aw, nuam in zai awi uh hi. D.S.

Aw, khawvel ka et in,
Mialna in tuam tawntung;
Lungkham lusun tate,
Huibang mau uh.

    Nun i nopna pallai,
    Vul in lenmual khum jel;
    Aw, ka gam ka ngai nah e. D.S.

Aw, sisan nang vang in,
Tua khawpi'n heh hon nem
Chiaugal lawmvual ngaihteng,
Kimna gam ah.

    Hon na pikai inla,
    Angel siangte lai ah,
    Aw, zaila sak nuam nang e. D.S.

@ Labu 2019 
284 Lungkham Leh Kah Omlou Ding

Don chim la'ng e Na gam, ginna'n a lang,
Tangtawn khawpi, buaina chiaugal lam ah;
Thangvan inn nuam a om.

    Aw, Belamnou leh misiangthoute'n,
    Kum sang bei nung van vaihawmna mun ah,
    Aw tua mun ah zaw lungkhamna leh,
    Naubang kahna himhim om ngeilou.

Khua hong om nawn ding in ka lung hon lun,
Zion tang nuam, Hinna Sing leh gam nuam;
Silpak lun in a bawm.

Ka kahna leh ka mauna gam ah zaw,
Don jel lehang mun thupi leh vualngaih,
Lenmual a khupna uh.

Ka it leh ngaih, u le-nau lungtuakten,
Serafim leh angel houlungtuak tawh;
Haibang hon ngak uhi.

@ Labu 2019 
285 Ni Khattei I Tungtou Ding


Hiai lei chimtak huai khen tung thangvan gamnuam ah,
Ni khattei i tungtou ding;
Lei a nituang paitou tung thangvan gamnuam ah,
Ni khattei i tungtou ding.

    I tungtou ding, van gamnuam ah,
    Ni khattei i tungtou ding;
    Hondampa'n ei adia mun A bawl gamnuam ah,
    Ni khattei i tungtou ding.

Lei lungkhamna pel in tung thangvan gamnuam ah,
Ni khattei i tungtou ding;
It-le-ngaih teng kim ding tung thangvan gamnuam ah,
Ni khattei i tungtou ding.

A kilawm kongpi ah Toupa'n hon na tuak ding,
Ni khattei i tungtou ding;
Nuihmai tawh hon na sang ding uh van gamnuam ah,
Ni khattei i tungtou ding.

Hondampa'n ei adia mun a bawl gamnuam ah,
Ni khattei i tungtou ding;
Nuam a leng tawntung ding tung thangvan gamnuam ah,
Ni khattei i tungtou ding.

@ Labu 2019 
286 Tangtawn Gam Ka Gam Thupi

C.Z. Huala
Ngaina veng aw, Na gam thupi
Dinthak lei a tuang hong tung ding;
Kum sang vaihawmna'ng ni thupi,
Sunni bang hong taangta in.

    Tangtawn gam, ka gam thupi,
    A ngai in hambang vai veng;
    Tangtawn gam, ka gam thupi,
    A ngai in hambang vai veng.

Ka Mang vaibang thamsawt lua hi,
Gam luah ding thu la thangvan ah;
Zaisa'n malbang hon kou jel ning,
Lei Zion a nguizouta.

Lei lunmangte kiang' zaw Toupa,
Ka lungkham simthu sut maw'ng e;
Zatam lai ah zong aw Toupa,
K'on ngaih simthu lel maw'ng e.

Aw, hon ngai veng ka Mang nunnem,
Ngilh kei ning tang a Na thuakna ;
Na Laukha in tua hinna thak,
Khawvak ah kei hong pi in.

@ Labu 2019 
287 Tua Ah Teeng Kumkhua Ning

Evan. T. Goihpum
Ka bualna simlei khimjing a man chiang',
Tung thangvan mite heina munnuam;
Khuambang ka luah ding gam vangkhawnuam ah,
Jesu sisan vang in teng kumkhua ning.

    Tatsate tua ah paksil lunlai nou bang,
    Silhpuan nem ngiingei duang a bat ;
    Simlei ngailou a tuangnungsia'n,
    Toupa lambang pak uh aw, Halleluia, chi in.

Toupa' gam nunnuam sunni bang tang ah,
Lawmvual ngaih khensa chiambang nui uh;
Simlei lungkham buaina tuangnung siah in,
Nun khonuam in laitual ngabang leng uh.

Simlei khimjing buaina loubang tulsa,
Lambang kheng a tuangnung siahna ding,
Lambang ka et chiang' ka ngai, aw tua gam,
Ka ngaih puanbang a thak thangvan khawpi.

Ka Jua Thianmang' saupha tunkal ngak la'ng,
Kawlni suahsim lungngaih mei' hon bawm;
Omlaivei ngaihtamsial kah omlouhna,
Mubang ngaiing, Thianmang' saupha nunnuam.

Aw, hambang hon huai, Laukha hong leng in,
Naubang kap heh hong nem aw, Laukha;
Ngaihtam sialna nuai simlei sau daidam,
Tuangnung sia'n leng nuam ing, vangkhua thak ah.

@ Labu 2019 
288 Buaina Dougal Bang Lian

Rev. V.T. Kappu
Hondampa lenna Zion gamnuam.
Lailung juan ni in galdon veng;
Leng nuam veng tua mun ah,
Ka lungkhamna nuai simlei zaw,
Sawtlou nung chiang' albang mang ding ahi,
Ka Pa' gam siam ka ngai.

Ka Hondampa nunnem ka ngai e,
A mel mu lou a ka om chiang'
Ka laukha liangvai hi;
Simlei buaina dougal bang lian,
Ka kiang' om tawntung leh ka Mang nunnem,
Banghang' ka lungkham dia?

Simlei gimna thuak a ka mau chiang,
Ka Pa migi in hon en leh
A hon khasiat mah ding,
Chih ka theih chiang' ka lungmuang hi;
Denchiang in A gam ah hontun ding a,
Naubang ka nuita ding.

Simlei a liangvai a mimbang piang,
Hizong lungkham nawn kei ning e;
Ka Pa Mang nunnem in,
Ka lu sawlbang in hong liah hen;
Simlei ah hambang vai in liang zong leng,
Na sisan pha ka muang.

@ Labu 2019 
289 Lungkham Banna Ding In

Lungjuanna gam, lungjuanna gam,
Albang manna gam ah ka leng zong in,
Tangtawn Suangpi tung ah ka khawl ding hi,
Mei leh tuilian in a tup phak ngeilouh.

    Ka tangtawn inn (2)
    Ding a Toupan A bawl piandang leh,
    Sana vangkhua tuallai tunkal ngakla'ng;
    Lungkham banna ding in.

Jerusalem, Jerusalem,
Toupa inn bawl etlawm ah leng nuam veng;
Aw Van Laukha, hongleng in hong pi in,
Palbang nang la'ng simlei gimhuainate.

Suangmanpha nam kim a kibawl,
Van Mang' Vontawi laitual ngabang lenna;
Ginna'n kei zong tua ah ka khawl ngei ding,
Simlei lungkhamna albang mangta ding.

@ Labu 2019 
290 Vualjawlnate'n Hon Vuk In

P.S. Chawngthu
Tung Pathian sehsa damsung,
Ni tawmchik zang hoih in,
Tuibang kiam a bei zawh ma in;
Thumna in i ngen ding uh,
Aw, tangtawn hin manpha,
Lamzang a damsung zatna ding.

    Damsung a ka damlai ni simdan hon sinsak in,
    Pilna lungtang ka neihna ding;
    Na deihdan nna hon sem a,
    Omdan ka siamna ding,
    Vualjawlna chiteng hon vuk in.

Mihing damsung mangpah in.
Pak bang in vul pah jel;
Kipak a i nuihlai nite,
Lungkham ni guikhau bang hong sau ding,
Lung in gel in;
Lungmuanna Pa kiang ah ngen in.

Leitung gamdai a paina,
Tuanglam haksa zong leh,
Tung Pathian lungtuak in om in;
Na laukha in thangvan ah,
Tangtawn hin a neihna'n,
Niteng in A min ngaih lou in.

@ Labu 2019 
291 Ka Tenna Ding Salem Thak

Lianvela
Ginna kha a leng in,
Kalvari mual lam vajuan ve ning;
Ka Toupa kha A phamna mun,
Ka tenna ding tung Salem Thak mu ning.

    Ka lei lungkham naubang kah bangta ning,
    Pahna pak hoih lutna ka ngaihtuah chiang'.

Kalvari tang tung a,
Sisan luangkhia Hondampa' nak a,
Namchih tuibang a sianna ah,
Aw ka laukha, limnga bang vabual in.

Jerusalem vangkhua
Thak ngoubang a latna dang omlou;
Gal in don ni Kalvari ah,
Ngoubang a lang hon gum Toupa nak ah.

Ka laukha valeng in,
Hongum Toupa kha phamna mun ah;
Nangmah vang a A thuakna hi,
A hon itna sisan ah vabual in.

@ Labu 2019 
292 Itna Gam Hon Tun In

Pastor Khaivung
Damlai chiautui dung leh vai ah,
Ka len laiin aw Toupa;
Na hehpihna banjal in hon huai in,
Van Kanan gam Na sat gamnuam,
Toupa, hon donsak in.

    Leng nuam veng aw, Na sat Salem vangkhua,
    Angel siang leh lungdeihte lenna;
    Gibang khen simthu lel lou uh,
    Tua gam nuam ah leng nuam veng aw,
    Toupa tuang hon tun in.

Tu'n lungkham naubang kap zong leng,
Lungkham lummei kai khen ah;
Lungdeih gibang khensate nunnuam a,
Toupa lambang pak in mu ni,
Tunkal ka ngaklah hi.

Honhuai jel in, aw Mang Jesu,
Ka lenna gam daidam ah;
Aw Van Laukha, hambang hon huai jel in,
Salem tualnuam a leng ding in,
Toupa, tuang hon tun in.

Toupa, lungkhamna'n dim zongleng,
Nang albang dahte' Toupa ;
Anbang Non itna thute ka theih in,
Lungdam in, zaila'n kon pak ding,
Haleluia, Amen.

@ Labu 2019 
293 Mubang Ngaiveng Eden Thak

C.Z. Huala
Eden lui tuangnung i siahsan gam hi,
Sunchin machiang gal in don veng;
Buaina lummei kai theng ding' a lawm lou,
Naubang kap a sunsawt veina'n lawm.

    Aw Eden Thak, mubang hon ngai veng,
    Sun nichin in ginna'n ka hon don hi;
    Aw tang a ka lawmvual ngaih pai masate,
    Naubang nui siausiau in ka mu.

Lungjuan naubang kah ni'n gal in don leng,
Buaina lummei khen gam hong lang;
Etlawm sa'ng e, lungdeihte tuallenna,
Mang Immanuel' gam zilja hi.

Simlei ah zaw nunnop kim ni omlou,
Kap in lungdeih i khen jel hi;
Eden Thak tuallai a ngabang lengte,
Kaplai naubang a nui nawnta uh.

Ngai mahleng zong Na gam k'ong tun ma'n zaw,
Ka kahna'n sunsawt kivei lua;
Na sat gam siangthou tuang hon tun inla,
Naubang kah lai bangta ning.

@ Labu 2019 
294 Toupa Hongnai In

Ngama
Gimhuai ka thuak lai in aw Toupa, hong leng in,
Lungkham ka kah in Toupa, hon na dawng in;
Simlei buaina tuipi bang hong lian hi,
Ka ngaihte koilam a taimangta hiam?
Hambang vaiin huibang mau veng e.

    Aw, haibang ngakla'ng Lalgam tuangtun ding,
    Hong tung henla ngabang leng leng;
    Huan Mang anbang itte tawh,
    Toupa' anbang itte tawh.

Gimhuai ka thuak lai' thuneihna tang lechin zaw,
Khelhna'n lei a Na belamte a hawljak zou;
Na sawltak Mikael hon sawlkhia in,
Setan nunglehhen in man maita hen,
Ka laukha liangvai sak hi, Toupa.

Gimhuai ka thuak lai in ka kha liangvai zong leh,
Van inn thupi apan Na belamte' aw ja'n ;
Khasiat a Na mite na pikhiak bang,
Khial thuneihna nuai a sal na tangte,
Pikhe ding in Toupa, lemgel in.

Aw, ka nunnopna pen ka haksat thuak kei sang'
Nang na natheih masak ahi, ka kipahna;
Van innpi a om Nang zong khawvel in,
A hon sapkhiak bang in Toupa, Nang zong,
Van innpi ka tunna'ng hon sam in.

@ Labu 2019 
295 Simlei Ngailou A I Lenna'ng

Manhleia
A manna tangtawn in a uang sem ding,
A hauhsakna bei ngeilou ding;
Simlei pallun leh thupina,
Albang hong mang ding hi.

    Nuai simlei albang mang zong leh,
    Toupa'n kei dia mun hong bawlsak;
    Lawmvual ngaih leh van angel siangte tawh,
    Simlei ngailou a i lenna'ng.

Nuai simlei khen a tangtawn munnuam ah,
Jawlnei, martar, angel siang tawh;
Phaiphuleng ging luang lawmnou tawh,
Toupa lambang pak uh.

Hondampa leh angel siangte lenna,
Aw ka ngai e, khenlouhna gam;
Simlei ah zaw lungkham dahna,
Naubang kahna'n hon bawm.

Zaila'n lambang pak ve ni, i Toupa,
Nuaisimlei albang a mang zong;
Phatna zaila'n tangtawn dong in,
Tawpni neilou ding hi.

@ Labu 2019 
296 Vangliante Tuallenna Mun

Isaak Watts
Aw, Jerusalem khawpi thak, nuam leh vak kilawm,
Misiangthoute tengteng leh,
Vangliante tuallenna mun ah;
Hondampa i mu ding a,
A thupina i tang ding,
Tung Jerusalem Thak etlawm ah.

    Aw, Jerusalem Thak nuam (2)
    Misiangthou tengteng leh,
    Vangliante tuallenna mun ah;
    Hondampa i mu ding a,
    A thupina i tang ding;
    Tung Jerusalem Thak etlawm ah.

Aw, Jerusalem Thak nuam, nopna khawpi ahi,
Tua a kulhpi etlawm ah,
Tangtawn a vak thupitak ah;
Jawnkhalnate bei ding a,
Bahte khawl tawldam ding uh,
Tung Jerusalem Thak etlawm ah.

Aw, tua tang Jerusalem, khawpi vak leh etlawm,
A thupidante tengteng zong;
Mel i mu kimta ding hi,
A kongzing sana etlawm;
Belamnou in tan kimvel,
Tua Jerusalem Thak etlawm ah.

@ Labu 2019 
297 It Leh Ngaih Teng Kim Ding

Upa Thansaima
Aw, ka Toupan tenna gam ding,
A sat thak gam nuam ah;
Pahtawina lasa a tualleng in,
It leh ngaih gibang khen om nawnlou ding.

    Aw, ngaklah ing Non pikhawm hun ding,
    Simlei ngailou a Zion Toupa pak leh,
    It leh ngaih teng kim hun ding.

Tua ah lungkham kahna beita,
Khawpi thak nunnuam ah;
Sihna luigal kai chia tenna ding,
A ngai in ka kahlai zong bang maw'ng e.

Denchiang a jingkhua hong vak chiang',
Lungdeihte tualleng ding;
Tua ah Toupa hon telsak sam in,
Simlei ngailou tuangnung siahkal ngakla'ng.

Hun hong tung dia phamsa thelbang,
A hong thou vek ding ua;
Kaplai luai naubang hon nou ding ua,
Thianmang sau nunnuam tuang ka tun chiang in.

@ Labu 2019 
298 Lung Hon Lun Gam

Patea
Huibang mau' kon ngak, gamthupi,
Hong nai in, Mang Immanuel;
Tung thangvan gam ah ka laukha,
Nuam in a lengta ding.

    Aw, nang, ka lenna gam lungmawl,
    Na tang tung ah liangvai tate hambang vai ung;
    Aw, nang gam minthang, manna pak hoih in a hon bawm,
    Nang ngei na hi ka lung hon lun den gam.

Lei haksa a leng ka laukha,
Pak bang in vul tadih zong leh;
Nuamna gam siangthou tun chiang in,
Vulni om nawnlou ding.

Simlei nunnopna pakbang vul,
Lunglen nuachiang ngaih a na hi;
Hambang vaiveng nuai simlei ah,
Sanggah naubang ka kap.

Toupa, Na banjal'n hon huai in,
Na hehpihna tuipi lian ah;
Zion khawpi leh gam siangthou,
Melmu nuam veng, Toupa.

@ Labu 2019 
299 Phamna Chiaugal Hon Tun In

Upa Zasiama
Nuaisimlei ah aw ka Hondampa,
Albang dah in sawlbang hei veng;
Hon huai ve aw, Na tuanglam ah,
Aw ka Mang Jesu.

    Phamna chiaugal hon pi kai in,
    Kah leh mauna khen gamnuam ah;
    Lungdeih gibang khensate tawh,
    Nuam in tualleng ja ding.

Albang dah, lusun, luankhi nulna,
Gentheih thuak a ka kahna mun ;
Loubang tul hen nuai simlei jaw;
Lungkham ka kahna.

Aw, ka ngaih Toupa' angsung nuam ah,
Gibang khen simthu lel lou in;
Belamnou ei ding a phamsa,
Zaila'n i awi ding.

Jingdam Solnou, Hondampa, Toupa,
Ka lungsung gilou khimjing ah;
Hong tang in, Na tuanglam siangthou,
Mel ka muh theihna'n.

@ Labu 2019 
300 Ka Min A Kigelh Hiam?

Mrs Kidder
Toupa sum ka ngaineu hi,
Dangka leh sana zong;
Van gamnuam ka ngaihtuah in,
A sung a ka khawlna'ng;
Na Lalgam lehkhabu ah,
A pek thupi sung ah;
Ka Hondampa hon hilh in,
Ka min a kigelh hiam?

    Ka min a kigelh hiam?
    A pek ngou leh hoih ah?
    Na Lalgam lehkhabu ah,
    Ka min a kigelh hiam?

Toupa, ka khelhna a tam,
Chiaului a piaunel bang';
Hizong Hondampa Na sisan,
Kei a din a hun hi;
Na thuchiam gelh ahi a,
Laimal vak selsel in;
"Na khelhnate san zongleh,
Vuk bang in ngou sak ning."

Aw, tua vangkhua etlawm ah,
Inn vak thupitak ah,
Mawhna neiloute laukha'n,
Silhpuan minthang silh uh;
Thil gilou omta lou ding,
Nunnopna hihnin din;
Angel ven vangkhua nuam ah,
Ka min a kigelhta.

    He, ka min kigelhta,
    ` A pek ngou leh hoih ah ;
    ` Na Lalgam lehkhabu ah,
    ` He, ka min kigelhta.

@ Labu 2019 
301 Kikhen Om Nawn Lou Ding

Kamlala
Nuai simlei lungkhamna khempeuh,
Pel in kumsawt gam nunnuam ah;
A hehpihna khajak nuai ah,
Ka ngaih Toupa'n hon ompih ding.

    On nawnlou ding kikhennate;
    Lungkham, buaina, khitui kiak zong;
    Ka Hondampa Mang Jesu in,
    Ka nulsiang vek ding, A chi.

Hondampa'n vangkhua sat thak hi,
Lungdamna khawpi vak leh hoih;
Tua nunnopna mun thupi ah,
Tangtawn in i tengden ding.

Nunnuam in van angel siang tawh,
Hotdam tate i kikhawm ding;
Kumsawt tangtawn hinna tang in,
Gibang kikhen lau kei ni.

Gal in don ni Kalvari ah,
A lang e, i tenna ding gam;
Van Belamnou tualleng, chi uh,
Tua gam vak thupi mun ah.

Hondampa hon itna vang a,
Kei zong A vangletna tang a;
Tua gam vak a ka len chiang in,
Lambang paklou thei kei ning.

@ Labu 2019 
302 It Leh Ngaih Teng Kim Le'ng

T. Thangkhum
Suihlung len in siang nuai kidang hi,
Lailung juan heh hon nem ding omlou;
Ka heina paisan ni tuang hong tung dia,
Kahlai bangta ning.

    Aw, ka gam ngaih aw,
    Silpak jem a jam liai liai;
    Sanggah liangvai hambang hon huai in,
    Manna gam nunnuam, (2)
    Khuambang ka luah ding.

Ava bang in vanjawl jui thei leng,
Thangvan sang ah kha in ka leng ding;
Kalvari tang sing hamsia banna ah,
Va bang in tuang ning.

It leh ngaih teng kim le'ng vangkhua ah,
Lungjuan lai a na a bang ding hiam?
It leh ngaih kim lou, lungjuan lah bang lou,
Kah lah bang theilou.

Lungjuan kidawn chiat ni, lungtuakte,
Thianmang lumsun in tangbang dam ni;
Laukha vangkhua ah laitual leng ja ni,
Simlei tuangnung sia'n.

@ Labu 2019 
303 Nungchiang In Thei Ni

W.B. Steven
Ze-et a om lungkham khanak hang e,
Vangtah leh dah tuam kisakna in;
Pathian theiloute nuamsa a mu in;
Banghang hiam chiin theisiam kei hang.

    Nungchiang in thei ni, avek in thei ni,
    Nungchiang in thei ni, banghang hi hiam?
    Halh in, unau nguai ni vak ah leng in,
    Nungchiang in thei ni, theisiam vek ni.

Sihna'n i itte a lakmang chiang in,
Innsung dai lua in, thawmhauhuai hi;
Tuabang hun in khialte nuamsa'n i mu,
Banghang hiam chin lamdang sa'n en hang.

"Sihpha'n muanhuai in" hon it Heutu'n chi,
Ni tamlou semgim in ngaklai le'ng;
Sepgim, tawl, lungkham bangma'n ngai kei ni,
Tua kongpi etlawm i lut chiang in.

Jesu thupi a hong pai i muh chiang'
Pengkul ging in itte hon khawm ding;
Tua innpi nuam ah Amah tawh om in,
Theisiam vek ni, i lungkhamnate.

@ Labu 2019 
304 Lei Lungkham Luankhi Hul Ding

Kamlova
Lung honlen galdon chim la'ng e,
Simlei dahna khen gam;
Damlai lungkhamna lummei jing,
Ka pel ding kahna gam.

    Lei lungkham luankhi a hul dia,
    Naubang ka kahni bei dia;
    Aw Toupa melmuh kal ngakla'ng,
    Albang mang hen lei chimhuai.

Kalvari ah hongum Toupa'n
Thangvan dawngkot A hong;
Sihsial bang vajuan in laukha,
Na tangtawn gam a lang.

Ka kahna jan mial a bei ding,
Jordan luigal gam ah;
Aw ka ngaih ka lungdamna pen,
Ngabang a lenna uah.

Aw chikchiang ka tuangtung diam chi'ng,
Tungchiang vangkhua nuam ah;
Sihna luimial ka kan khit chian,
Kahna gam ngai kei ning.

@ Labu 2019 
305 Ni Thupi A Hongtunna'ng Naita

Konngam / Tongkam
Ni thupi hongtun nading a naita,
Lemna Mangpa leh tatsa lungdeihte'n ;
Thangvan ah khuangpi leh pengkul ging tawh,
Honsam ding uh, tatsa lungdeihte.

    Tua ni lung a gel in,
    Kimansa in om chiat ni;
    Mangtutphah ma a ding ding in,
    Toupa' nna i sem chiat ding uh.

Tanglai a Noah damlai hun nite,
Lung in gel unla, siatna taisan un;
I tenna gamlei uh hong mang ding hi,
Namchih Jordan luigal kaita ding.

Tua gam thupi tuang a hongtun chiang in,
Lei a teltuamte hotdam hita ding;
Lungkhamna leh kahnate nuaisiah in,
Hotdam tate tualleng khawmta ding.

Lei a teltuam taten lung in gel un,
Tua gam thupi tuang hongtun nading ni;
Mang tengteng' Mang leh Toupa tungnung pen,
Tangbang damlai' Mang Khrist pahtawi ni.

@ Labu 2019 
306 Naubang Kah Sunkhua Sawt

Saihnuna Leng
Kap lou thei hikei veng aw anbang ka itte,
Sulhei ding simthu lah lel nawnlou ua;
Pialgal vangkhua nunnuam tuangtungta uh,
Sulhei ding lellou uh.

    Ka kap simlei gam zilja ah,
    Mun-in, gam lou a lungjuan ka sial ni'n;
    Lenmual khumsa ngai in mau veng,
    Thelbang thousak, mubang ngaihlai nite.

Lailung juang veng heh hon nemte sulhei nawnlou,
Naubang ka kah sunkhua sawt e Toupa;
A lenna uh mu nuam veng sakmel tawh,
Angelte dungsun uh.

Zion limbang bel uh ka it, lungdeihte tawh,
Galmuanna tang tung a leng in awi uh;
Haibang ngakla'ng tua gam nuam etlawm ah,
Laitual i lengkhawm ding.

@ Labu 2019 
307 Amah Tawh Lailung Muang Ding

Zumi
Lei lungkhamna a ka len in,
Mawhna'n ka lungsung a buaisak;
Mawhna simlei a bualsa ka lailung,
Kalvari ah pikik nawn in.

    Aw, ka Kulhpi leh ka Mang Na hi,
    Hambang hon huai ding hon ngai veng;
    Simlei ah lungdamna omlou,
    Na kiang ah lailung ka muang ding.

Phamsa ngaih, kah leh mauna zong,
Om nawnlou ding tua gamnuam ah;
Lei lungkham, dahna tuangnung ka siah ding,
Lung ka gel chiang' suihlung juang sak.

Ka lungkhamna leh buaina te,
Kheng a Toupa' siang tun ngakla'ng ;
Liangvai tate nunnopna paksil lun,
Ka limbelh Toupa, Nang Na hi.

Ka lungkhamna nite tam hang in,
Aw, ka Toupa honpi jel in;
Tutkhawlna gamnuam tuang ka tun mateng,
Khelhna gallian ka dou zoulou.

@ Labu 2019 
308 Kei Ding Pialgal Khawlmun

Lummei jing leh khemna kal ah,
Khawlna zong in hambang vaiveng;
Nuai simlei gamdai gamkeu ah,
Ka muh sun zaw lungkhamna kia.

    Hinna tulsing ka Hondampa,
    Hon khawlsak in Na limliap ah,
    Tangtawn pialgal gam nunnuam ah,
    Nang di'n heisa bang hong pal ning.

Khemna tangni a salua e,
Khuambang dou la'ng, Nang lou in zaw ;
Lau leh ling kawm in k'on juan hi,
Kei' di'n Pialgal khawlmun Na hi.

Tutkhawl nuam veng Na limliap ah,
Nang lou in zaw tei thei kei veng;
Simlei thupina leh pallun,
Kei' din'n albang manna ahi.

Na kiang a om chim ni omlou,
Hiai nuai simlei gimhuai ah zong;
Ka kiang a sawlbang Na hei leh,
Kei' di'n pialgal paksil a lun.

@ Labu 2019 
309 Kumsawt Guabang Hinna Hon Pia

P.K. Nengsong
Van Mang Vontawi Limbelh Toupa'n,
Bulbang A bawl a mizata ;
Nuaijinmang henkol hon bulhsa,
Salbang A hon suah zouta hi.

    Aw singta vontawi lelliangte'n,
    Lumbang hon sung Toupa Jesu;
    Nunnop zaila sa'n lambang pak ni,
    Kumsawt guabang hinna honpia.

Zata vontawi albang mangsa,
Limbelh tung Pathian'n itna in;
Kumsawt tangbang damna i nei,
Zaideih awi in lambang pak ni.

Zatam laukha jinmang kaihsa,
Toupa Jesu'n salbang hon suah;
Thanmual suahna hanzai sa in,
Van Mang Vontawi lambang pak ni.

Van ni nuai a mimbang piang teng,
Phammawh dawh-ai tawi thei omlou ;
Vanmang Vontawi Limbelh Toupa'n,
Khakiak mawhna dawh-ai tawi hi.

Guabang hinna tembang deihte'n,
Khakiak mawhna Jesu juan un;
Kumsawt tangbang damna A nei,
Muanna Toupa vanglian A hi.

@ Labu 2019 
310 Eden Taikhua A Vak

Patea
Mang pianhun silpak a lunnawn ta,
Selung maimit singzong thelbang thousak ;
Zatam vualgen Beth-lehem tangtung ah,
Ginna'n kha in hon lenkai pih.

    Aw, ka Mang nunnem, Nang in hon huai jel in,
    Na tun leh Na jua kal a senlai naubang Na kahna
    Mun tual ka ngai.

Ngaih a na e, Beth-lehem vangkhua,
Sunni tum kuan lenkawl ah eng singseng;
Bawng inn daidam sung ah ka Mang lelliang,
A tun liang Mari'n a pom hi.

Beth-lehem si-al a tang nawnta,
Eden kulsin dawngkot sung a tanvak;
Halh in thou un, Eden taikhua vakta,
Lungtup gam i juanjel ding uh.

Etlawm sang e, manna gam tulsing,
Ei din Beth-lehem tang a lunnawnta;
Tang a pi leh pute'n a muhphak louh,
Saron pallun zou in i leng.

@ Labu 2019 
311 Ka Muanpen Jesu Hong Leng In

Chalnghianglova
A manpha e thilhing khempeuh,
Mualchih jem a lunglual in;
Vanmang phat in zaiawi uh lei ah,
Aw Mang thupipen, chiin sa uh.

    Aw, Halleluia! Tungnungpen,
    Simlei thawmhau leh Na nuachiang gam daidam ah;
    Nangmah ngai a bah in a thum uh,
    Aw, ka muanpen Jesu hong leng in.

Ka damsung simlei khimjing ah,
Malbang kou ning Hondampa;
Tunkal ngakla'ng hin tawplouhna gam,
Hong vak in tangtawn kumsawt gamnuam.

Tangbang damsung lenkil kia zong,
Ka ngak Kanan vankhawpi;
A hong tang ding sunni tumlou gam,
Kipahna kim ding, manglukhu tawh.

Mang lenna Zion galmuang ah,
Simlei leh thangvan Mangpa;
Halleluia chi a zaisa in,
Angel tawh mangtutphah kimvel in.

@ Labu 2019 
312 Uthuai Nuntak Gamnuam

Siamlian
Jordan chiaului gei a ding in,
Don veng Toupa' tenna gamnuam;
Kanan gam leh ka tangtawn tenna ding,
Khawlna Pialgal gam a na hi.

    Denchiang in tutkhawl ni,
    Jesu kiang a khawlna nuam ah;
    Belamnou phat a la ngaih ka sak hun chiang'
    Nunnopna silpak hong lunta ding hi.

Tua gamnuam ka galdot chia'n,
Tangtawn vak in suihlung hon len;
Lei gimhuai lungkham buaina omlouhna,
Mu nuam veng e hinna gamnuam.

Chikchiang' tuang ka tung sam ding hiam,
Hotdam tate noplenna ah?
Itna Toupa vang a tuang ka tun chia'n,
Simlei gimhuaina ngai kei ning.

Nunnopna'n ka lailung hong dim,
Hinna gam siangthou ka dot in;
Lungkham, lusun, naubang kahna omlou,
Zaila ngaih thupi'n thawn kimvel.

@ Labu 2019 
313 Tua Ah Lungkham Kah Omlou

Ka lungkham liangvaihna hiai nuai simlei,
Tangtawn ngoumei kai ngiingiai nuai a,
Vanmite' zaila luangging ka jak in,
Lung hon len, tuang ka tunkal ngakla'ng.

    Tua ah lungkham naubang kahna omlou,
    Tanpa phat zaila sak tawplou uh;
    Nunnuam in hinna siktui siang dawn uh,
    Tangtawn gam sunni tum ngeilou ah.

Tua gam nuam mun hing dimdim a leng in,
Itna simthu lel tawp ngeilou uh;
Van semgua, phaiphuleng luang lawmnou tawh,
Itna zaila thupi a lem uh.

Tua mun a it leh ngaih pai masate'n,
Lui gal gamnuam pan malbang hon kou;
Lei lungkham buaina thawmging a zak un,
Amau kiang a teng di'n hon van uh.

Tua munnuam ah kei zong ka tutkhawl ding,
Itna tullou ka Toupa kiang ah;
Bangzahta a nunnopna hi ding hiam!
Tangtawn nunnop tul ngeilou ding.

@ Labu 2019 
314 Thangvan Khua Simpi Ah

T. Vungkhothang
Mangtutphah tung a Tupa' taklam a,
A sung leh pua a kigelh Laibu;
Chiamtehna sagih a chiamteh ka mu,
Kuamah phel theihlouh, hon theihlouh van
Gam laibu ahi.

    Thangvan khua simpi ah vanmi a sim ua,
    Mangtutphah kimvel a libang chinna lai ah;
    Vanmi in hon gelh tel ding uam,
    Hinna Laibu sung ah?

Laibu minthang pen Pathian chiamtehsa,
Tungleng nuailengten phel zoulou hi;
Jawlnei leh angel in zong phel zoulou,
Danial lah lungjing Johan lah lung-
Kham naubang a kap.

Juda nam David suan vualtungtuangta,
Chiamtehna phel ding hong tualsuakta;
Angelte, vantungmi leh a siamten,
Mangtutphah kimkot ah hon khiang uh,
Aw, Haleluia.

Chiamtehna sagihna a phel laitak',
Van khawpi dak kimkhat a daita;
Hinna Laibu a mintuang tengteng zaw,
A khelhna uh Ka thei gige nawn
Ta kei ding A chi.

A vualzoupa puanngou in kijem dia,
A tung ah Ka min thak Ka gelh dia;
Angelte mai leh Ka Pa mai ngei ah,
Angvan in Ka pauhial zaw ding hi,
Chi'n A hon khamuan.

Misi tengteng mangtutphah mai' ding uh,
Minkhumna Laibu hong kihongta;
Sihna laibu leh Hinna Laibu hi,
Si leh hing khenna Van Laibu hi,
Koi ah na kigelh ?

@ Labu 2019 
315 Leitung Ka Inn Hilou

Leitung ka inn hilou,
Ka khualzinna phet hi;
Ka gou manpha a om,
Van dum kiikiai khen ah;
Angelte'n van kongkhak pan,
Khut hon van uhi;
Hiai leitung ah zaw
Nuam ka sa thei nawnlou hi.

    Toupa, Na thei,
    Nang bang lawm ka nei lou;
    Van ka inn hikei leh,
    Toupa bang ka lawh dia;
    Angelte'n van kongkhak pan
    Khut hon van uhi;
    Hiai leitung ah zaw
    Nuam kasa thei nawnlou hi.

Kei hon na lamen uh,
Hiai ka theichian mahmah;
Hondampa'n hon ngaidam,
Tu'n van juan ka pai hi;
Ka thei, Inn hon tun ding hi;
Hatlou tawk leng zong;
Hiai leitung ah zaw
Nuam ka sa thei nawnlou hi.

Van gam thupitak ah,
Hon it ka nu om hi;
A khut ka let mateng,
Khawl maimai ka tum lou;
A kihong van kongkhak pan,
Aman hon ngak hi;
Hiai leitung ah zaw
Nuam ka sa thei nawnlou hi.

Van gam thupitak ah,
Tangtawn in i teng ding;
Angelte'n kimkot ah,
Vualzawhna la sa hi;
Phatna la ngaih a sak un,
Van pan lei hon thawn;
Hiai leitung ah zaw
Nuam ka sa thei nawnlou hi.

@ Labu 2019 
316 Sisan Manpha

Suakkunga
Khros ah sisan manpha a om,
Khros siangthou ka mu hi;
Tua sisan Jesu'n hon theisak,
Kei dia tang a luangpen.

    Aw sisan thupi penpen,
    Jesu'n A thuakna hi;
    Khros tung ah sisan manpha luang,
    Ginna in ka muta.

Khros aw, tua Khros gik mahmah pen,
Jesu'n kei ding in pua;
Lungkham tak a A thuakna pen,
Kalvari ah nga hi.

A jang nadiam tua Khros manpha?
Tua Khros ken enchim la'ng;
Ka pua kang zou tei ding hiam aw,
Pang ning Manglukhu om.

Tua Manglukhu thupi penpen,
Vualzoute Manglukhu;
Van ah Jesu ka muh chiang in,
Ken zong khu samta ning.

Ka khitui luang nawnlou ding hi,
It tawplouhna mun ah;
Leitung pan kei hon pikhia in,
Pahna mun hon tun in.

@ Labu 2019 
317 "Lemna Leng Hen"

Upa Zasiama
Mimbang hong piangta lei ah, Van Mangpen,
Angelten pahtawi uh pahla thupitak in;
Tungnung pen ah thupi hen aw,
Lei mihing di'n lemna leng hen, chi uh.

    Aw, thangvan angelten zai hon awi,
    Beth-lehem vangkhua honthawn e;
    Nunnop lasak thangkimvel te'n,
    Immanuel Lunmang tungnung pen hen aw, chi uh.

Lemna Mang siangthou pen A hong piangta,
David suan Aksi vak hoihpen tangtawn a om;
Kumsawt Lunmang A hiden ding,
A min limlian tangtawn in phat ding uh.

Aw, angelte'n zai hon awi nawn le uh,
Beth-lehem vangkhua daidam a ka lenlai in;
A ging lawmnou uh leh thawmging,
Ka lungsung uah tangtawn in thamden hen.

@ Labu 2019 
318 Honpa Hong Piangta

Ralngama
Chiamsa Mang Immanuel,
Adam suante khelh man in;
Van thupi suangmanpha gam nusia'n,
Judia gam, Beth-lehem ah,
A pianna'ng mun awng lou zong,
Beth-lehem gankuang ah hong jal hi.

    Nunnuam in la sa ni,
    Hon Tanpa hong piangta;
    Halleluia, Amin ngaih phat ni,
    Leitung ah lem leng hen;
    Namchih mi zata ding;
    Ei di'n nuntakna A hontun hi.

Simlei Kumpi tam piangta,
Lei inn nuam thupi sung ah;
Endih, Mang' Vontawi pianna bawng inn,
Aw ka kha, na Mang ahi;
Vazong inla, gankuang ah,
A tun Mari'n nou hiauhiau in pom.

Kumpi Kaisar minkhum lai',
Belamching kiang' angelte,
Toupa' thupina tawh hong pai in;
"Lunglau lou in ngaihdih ua,
Tangthu Pha tuang k'on tun hi;
Hondampa hong piangta e, " chi uh

Toupa aw, ngailou na hiam,
Suangmanpha khawpi tualnuam ?
Tuangnungsia a gankuang a N'ong jal;
"Aw, ngai ing thangvan gamnuam,
Hizong na mawhna hang leh,
Nang itna vang a hong thuak hi'ng e".

@ Labu 2019 
319 Hong Huai Ding Toupa Hi

Hondampa mimbang piang ei ding' lungdamhuai hi;
Lailung ka sial in thangvan mite'n,
Anbang a it uh Toupa, gibang khenna'n zai awi.

Na von khat tawi nunnopna tengteng tuangnung sia'n;
Lungkhamna thuakvuallouh N'ong thuaksak.
Ngaihkhua non tuahna Toupa, kuatan lel zou ding hiam?

Aw Toupa, kou ding a Na Ta, Na it mah mah,
Beth-lehem bawng inn a N'ong piansak,
Hehpihna a kim Toupa, tangtawn in Nang Na hi.

Hondampa mimbang piang, koikuam sawlbang hei hiam?
Beth-lehem bawng inn daidam sung ah,
Sangbang zong di'n khaubang chiah'n, hon gum Toupa kiang ah.

Vazong in, ka laukha, na Toupa mimbang piang,
Hambang hon huai ding Toupa ahi;
Angel' ven thangvan vangkhua tuang hontun ding Pa hi.

Thangvan tuang hontun ding van Mang' Ta genthei in;
A nunnopna phat in nuamsa ding;
Lunglai ka sial chiang in aw ka nunnopna pen hi.

@ Labu 2019 
320 Pak In Lawmchiat Ve Ni

Patea
Mang lungkim kum, hun kipahhuai,
Tuin i tungnawnta;
Don jel ni e, Beth-lehem tang tung a,
Vanmi'n la hon sakna.

    Aw nang Beth-lehem vangkhua hon ngai veng e,
    Na tang tung a Pipa van Aksi vak;
    Kap in hong zongjel ning e aw,
    Ka Mang' pianna leimun genthei pen.

A ngailou om ding hiam tua mun,
Toupa mimbang pianna;
Kaisar manlai sunni sakkai nuai ah,
Ka Mang naubang A kap.

Hong en ve ua, angelte aw,
Khiaklah Vanmang Jesu ;
A hong tungta genthei tate nopna,
Pak in lawm chiat ve ni.

Tamlai ve ua, belamchingte,
Gamdai nusia lou in;
Lungkham louhna aksi khen gamnuam ah,
Denchiang in lengta ni.

@ Labu 2019 
321 Vanmang Ta Pahtawi Ni

Kamlala
Nuai simlei ah Kumpi tampi hong piangta hi,
Hizong Kumpi Khris bang hong piang ngei nailou hi;
Vanmang' Ta hong piang Manglukhu hon khusak di'n,
Thangvan mi teng inleng hon kipahpih sam un.

    Nunnuam in lungdam ni, Vanmang Ta pahtawi ni,
    A pianna kipahpi'n leitung zaila'n dim hen;
    Vanmang Ta hongpiang Mang lukhu hon khusak di'n,
    Thangvan mi teng in leng hon kipahpih sam un.

Vanmi simsenglouhte'n pahtawi la hong sa uh,
Aw kilawm in hon thawn belamchingte'n ja uh;
Kumpi Khris pianna mun teltak in va hilh uh,
A belam uh nusia'n Mang chibai vabuk uh.

Suahlam mipilte'n zong namtui tawi in juan uh,
Tung thangvan aksi vak in a ma uh pijel;
A tun liang Mari pomlai naungek va mu uh,
A goubawm uh hong in Mang chibai vabuk uh.

Kumpi Herod in a theih in lungjingpih hi,
Mipilte hem in dong e, chibai buk nuam in;
Sepaih lauhuai teng khawm Judia gamsung teng ah,
Chibai bukna mulkimhuai pedin kuanta uh.

Aw Jesu, tunin kou lungsung bawng inn sung ah,
Hong piang thak nawn in ka tangtawn Kumpi ding un;
Ka khut sanggah uh Na tun Mari khut hi hen,
Tangtawn in kipak in nunnuam tawntungta n'ung.

@ Labu 2019 
322 Lem Leng Hen Chi'n Zai Awi Uh

Kamlala / Patea
Ngaidih, a thawmging uh kilawm,
Ni thupi hong tung pak in;
Leitung gilou khemna lai ah,
Lem leng hen, chi'n zai awi uh.

    Tungnungpen ah thupi hen aw, (2)
    Chi in semgua ging lawmnou tawh;
    Lem leng hen chi'n zai awi uh.

Tang a Aigupta gam bang in,
Jubili tuang a hongtung;
Tungnungpen ah minthang hen aw,
Salem thak kongkhak Hongpa.

Melmak gam vangla singdang hi,
Henkol sutpa pahtawite;
Tangtawn lemna Mangpa phat in,
Lem leng hen chi'n zai awi uh.

Etlawm sa'ng e silhpuan minthang,
Sunni bang a tang mel tawh;
Silhpuan minthang duang a bat in,
Lem leng hen, chi'n zai awi uh.

Hong lel ve ua angelte aw,
Thangvan Mang Immanuel;
A mangtutphah tuangnungsia a,
Mawhnei ei dia hong tualkum.

Nibang tang hen i kungtung uah,
Chiamtehna Jingdam Solnou;
Khua vannuai ah lungtuak simthu,
Leng hen chi'n zai oih pih ni.

@ Labu 2019 
323 Lungtuak Simthu Leng Hen

Patea
Lunglau lou in ngaihdih ve ua namchih ta' ding,
Tangthu Pha lungdamhuai mahmah tuang ka hon tun;
Tuni'n David vangkhua ah Hihdamtu hong piang,
Mang Khris, na chiamteh theihna ding un,
Gankuang ah na mu ding.

    Toupa mimbang pianna aw,
    Mubang ngaina veng e;
    Belampute tawh ton nuam in,
    Beth-lehem tang tung ah;
    Naungek silhpuan a tuam in,
    Tong hon dawng thei hileh;
    Bubang A bawl Zion khuapi nuam,
    Lunglai in ngilh lou ding.

Tang a nun i nopna pak namtui a thengta,
Hizong ka Toupa'n Zion pak etlawm hon khiah;
Gamdai in zong zai hon awi hen, "Hosana" chi'n,
Van ni nuai gamteng ah nunnopna,
Lungtuak simthu leng hen.

Tang a silpak lunte nuam un, van Hosana,
Jawlnei gensa bang in Zion dawngkot honhong;
Van khawpi di'n lungkham buai leh luankhi nulna,
Hizong ei di'n phaijang nichin pak hoih,
Hong paklun nawnta.

Eden khua mual a lun nawnta, dougal thengta,
Nopna gimlim leh van la ngaih hong thang kimvel;
Nunnuam in lambang pak ve ni, Mang lelliangthei,
Anbang hon it man vangkhua tualnuam,
Tuangnung hon siata hi.

@ Labu 2019 
324 Michih Ading Hong Piang

Beth-lehem ah Lemna Kumpi hong piang,
Tua mun gam laizangpen Kanan gamnuam;
Namchih A kiang tun theihna ding hong bawl,
Tua ah hinna damtui siang a luang hi.

    Aw, nopna ni thupi Beth-lehem tang tung ah,
    A hong piangta, michih ading in;
    Lei leh van a mite in Amah pahtawi chiat ni,
    A phatna la ngaih nuam in kikoupih ni.

Phalbi jan sawt leh vuk dai kai lak ah,
Belamchingte'n belam a chin lai un;
Jankhang in Gabriel in hong veh a,
Hinna, damna thupha tuang hon tunta.

Suahlam mipil leh Belamchingte'n zong,
Lemna kumpi hong piang chibai buk uh;
Aw ka kha, zong jel in hon Tanpa zaw,
Hambang A vai nangmah mawhna hang in.

Vanlaijawl ah simseng louh van angel,
Ngoubang hong lang, van zaila hon sa uh;
Tungnung pen ah Pathian thupi henla,
Leitung ah lungtuak simthu leng hen chi'n.

Belamchingten Beth-lehem hon juan uh,
Phaksap tuanglam piandang muh louh apan;
Suahlam mipilte'n zong chibai hong buk,
Mang leh Kumpi'n leng goubawm a hong uh.

Lemna Mangpa hong piang Beth-lehem ah,
Huai mun gam laizangpen Kanan gam nuam;
Mang Vontawi Hondampa vaendih ni,
A tun Mari'n nou hiauhiau in pom hi.

Kanan gam nitum kuan ka et chiang in,
A kap gankuang sung ah i Hondampa ;
Amah pahtawi di'n kuamah hong pailou,
I pai ding uh Amah pahtawi ding in.

Kumpi pianni'n tung leh nuai nunnuam hen,
Phatna zaila'n lei leh van hon thawn hen;
Mangpente' Mang, thianmangte' tung Thianmang,
Namchih mija'n lambang pak ni, Toupa.

@ Labu 2019 
325 Muanna Hong Tungta

Thupha angelte' hon puak ngaidih ua,
Phatna zaila'n thangvan a thawn kimvel ;
Leitung a Mang thak hong piang lambang pak un,
Leitung ah muanna a hong tungta hi.

    Beth-lehem a Nau hong piang pak un,
    Namchih mi ja'n Amah pahtawi hen;
    Tu'n nunnuam in lambang pak ve ni,
    Mang Vanglian pen, Halleluia, chi in.

Van si-al thupiin tuanglam tanvak in,
Suahlam mipilte ma a kaihsak lai;
A mai a kun in khangsum bang bia uhi,
Lemna Mang a piang, dahna a beita.

Aw, hun kipahhuai ah Amah phat ni,
Zaila'n pahtawi ni, ging kilawm teng tawh;
I aw neihsun teng in phat la i sa ding,
Vakna hong tungta mialna beita ding.

@ Labu 2019 
326 Tungnung Pen Ah

Ralngama
Mang pianni lenmual khumsa,
A hong tung nawnta;
Beth-lehem ngaihna tulsa,
Lungsung ah hong thak nawn;
A kipahpih angelte' lasak,
Ka lungsung ah tamden hi,
Ngilhni om nawnlou ding.

    Tungnung pen ah, (2)
    Pathian thupi in om hen;
    Tungnung pen ah, (2)
    Pathian thupi in om hen;
    Amen, Amen;
    Pathian thupi in om hen,
    Amen.

Aw, nang Beth-lehem khawpi,
Na etlawm tungtuang;
Na min ngaih vansin nuai ah,
Aw a tul ngeilou ding;
Na sung a Van Mang Vontawi hong piang,
Tun liang Mari in a pom,
A min Immanuel.

Khrismas ni a hong tun chia'n,
Beth-lehem ka ngai ;
Muh nuam veng singkhual inn a,
Van Mang' vontawi hong piang;
Thangvan Aksi vak in honpi hen,
Beth-lehem khua daidam ah;
Lunmang hong piang lawm ding.

Immanuel pahtawi ding',
Mipilte hong pai;
Gou manphate hon tawi in,
Immanuel hong pia;
Ei' Hondampa mimbang hong piang hi,
Simlei miteng in pak hen,
Halleluia, Amen.

@ Labu 2019 
327 Tutkhawl In, Khawl Lai In

Rev. Thangngur
Aw, nopna Khrismas, na pal kon zou lai un,
Lenkum kivei mualliam jui ding in ;
Hon khenlah ung e, tuangnung non siahsan ding,
Hon phal nai kei ung.

    Tutkhawl in, khawl lai in,
    Hon ngai ung, khawl lai in;
    Lia leh tang in hon phallou gibang khen ding,
    Aw, nopna Khrismas.

Lenkum mualliam ding jui louthei ding hi ke'ng,
Ni tamzaw tam theihna piak omlou;
Na nopna pak uh tuin mualliam ding hi'ng,
Damtak in chibai.

    Ka hong kihei nawn chiang',
    Kimu nawn ngei ding in;
    Vualzawlna thak tawh nunnopna zou nawn ni,
    Damtak in chibai.

Leitung pianchil pan Van Mang' na gel bang in,
Gibang khen louthei i hikei maw!
Na la ngaih lawmnou ka lungsung uah tham hi;
Aw nopna Khrismas.

    Pathian in hon veng hen,
    Kimu nawn ngei ding in;
    Na chiam vualzawlna tawi in hongpai nawn in,
    Damtak in chibai.

@ Labu 2019 
328 Vanmang Vontawi Siangthou

Rev. Thangler
Ka khelh man in Van Mang' Vontawi siangthou,
Lei ah hong tualkum;

    Simlei mijata min a gelh lai un,
    Beth-lehem bawng inn sung ah hong kisial,
    Kei ka hinna di'n. (2) D.S.

Namchih mija ding' Hondampa Toupa,
Mimbang hong piangta;

    Thangvan mite'n pahtawina la sa uh,
    Tungnungpen a Thianmang thupi hen aw;
    Chi in hon gen uh. (2) D.S.

Aw A min Lamdang, Lemgelsiam, Toupa,
Lemna Mang ahi;

    Lungtuak simthu leng hen, simlei tung ah,
    Suahlam mipilte'n zong a hon zui uh;
    A gam bei lou ding. (2) D.S.

@ Labu 2019 
329 Lei Ah Lemna Leng Hen

Rokunga
Beth-lehem ah taikhua hong val,
Simlei mi kisimpi in;
Tua ah Lemna Mang hong piangta,
Lei mi in a sim ding uam?

    A phatna aw ging ngai un,
    Angelte' zaila luangging;
    "Tungnungpen ah thupi henla,
    Lei ah lem leng hen," chi uh.

Gitlouh saltang liangvaite leh,
Sihna lim a tute ding';
Pialgal sunni etlawm hong tang,
Simlei khimjing hon tanvak.

Hong tang nawn in Jingsol Aksi,
Thangvan vak tawh hon zom in;
Aw Vak, paitou kon phat la tawh,
Thangvan Mang' lungsim sun in.

@ Labu 2019 
330 Kumpi Kaisar A Man Lai In

Rokunga
Kumpi Kaisar a man lai in,
Khawvel kisimpi in;
Chial kimvel hi namchih vontawi
Lenkum vei mualliamta.

    Aw Beth-lehem mubang ngaiveng,
    Belamchingte tuallenna;
    Serafimte nunnop zaisakna,
    Ka Mang pianna mun na hi.

A liangvai hi Van Mang vontawi,
Gankuang sung a hong jal ;
Mimbang hong piang Mari' vontawi,
Bawng inn daidam sung ah.

Tungnungpen ah thupi hen aw,
Vannuai namchihta ding;
Nuai simlei ah lem leng hen aw,
Lemna Mang A piangta.

Jesu, ka kiang uah hong teng in,
Jankhua a sawt zong in;
Nuam in taikhua hong val pih in,
Na min lambang pak ding.

@ Labu 2019 
331 A Phatna Dai Nawnlou Ding

E. Ehewitt
Nunnuam in lambang pak ve ni,
Lemna Mang A hong piangta;
A mangtutphah leh manglukhu;
A misiangte tuangnung sia'n;
Khial a vakvai eite khempeuh,
Hotdamna lampi hong hilh;
Pahtawi un namchih, pau namkim in,
Mangpen pahtawi chiat un.

    A phatna dai nawnlou ding,
    Leitung bei hun dong in zong;
    Niteng, kumteng A phatna,
    Uangsem ding tangtawn dong in;
    Lei leh van a bei dong in,
    Angel siang tawh i phat ding.

Bawng inn niam a hongpiang in,
Gankuang jalna in a neizong;
Amah Vanglian ahi, A gam in bei ni nei ngeilou ding;
Suah, tum, sim leh mal a mi chih,
Sihna limnuai a omte,
A manna phat in ni teng, kha teng,
Kumteng in pung ding uh.

Eden huan a Setan in, I manglukhu hon laksaksa,
Tuin i Mang Jesu'n vualzou in, hon pekik nawnta hi;
Huaiziak in nungak tangval,
Atek akhang leh mi teng in;
Mangpente' Mangpen pahtawi un,
Tuipi thangvan mau bang in.

Lei a simsenglouh mite leh van angel simsenglouh tawh,
Aw Toupa, Na hon itna thukdan,
Sandan, letdan, saudan,
Na Ta neihsun zong hawi lou a,
Kou dia N'ong piaktak ziak in,
Aw neihsun tawh theihtawp suah in,
Tuin lambang hon pak ung,

@ Labu 2019 
332 Nuam Un, Lunmang Thak Piang

Ralngama
Jawlneite genkholh Kumpipa Messia,
Kaisar' ni thupini in A hong piang;
Kumpi thak lungdamhuai, phat ni phat un. (2)

    Van angel siang leh belamchingte,
    Mipil hongpai vangla pan in;
    Tung si-al leh misiangthoute'n,
    Nunnuam in Kumpi thak piang, chi'n hong hilh.

Lunmang teng Mang bang in A piang na'm maw,
Beth-lehem bawng inn niam sung ah hong piang,
A min Piandang, Lunmang phat ni, phat un. (2)

Angelte'n khenna'n zaideih hon awi uh,
Mihingte kiang' lemna leng hen, chiin;
Khris, Lemna Mang, Vanglian, phat un, phat ni. (2)

Hotdamna dak Mang, Jubili aw in,
Lei leh van gam teng a thawn kimvel hi;
Mang Immanuel hi, nuam un, nuam un. (2)

@ Labu 2019 
333 Haleluia, Amen

Rev. Thangngur
Eden huan a pi-le-pu lungmawl man',
Khelhna leh sihna'n vai a hawm;
Sihna khajak khimjing nuai ah,
Simlei miza huibang mau uh,
Hondampa piak chiam ngaklah in.

    Haleluia, Amen, Amen,
    Thangvan itna si-al mel hong langta;
    Nunnuam in ka kha, zaila sa in,
    Albang mangsa van Pialgal ah,
    Aw, hong pikik nawn ding.

Mang lunggulh Tanpa A hong lat ni ding,
Abraham, Mosi, David te'n,
Ngai in vangla pan galdon uh;
Ginna'n a Hondampa uh ni,
Mel a mu in nunnuam uhi.

Van itna pakkhu si-al mel etlawm,
Jui in, ka kha, lunglau lou in;
Sihna'n a kha hon jakkhum ding,
Khelhna dougal a hong lian ding,
Hizong bittak in honpi ding.

Khial a siamlouhtan ding ka lau nawn kei,
Mang sisanpha ka gin vang in;
Thangvan itna tuipi kiching,
Kalvari a hong luangkhia in;
Ka kimvel in a hon tuam hi.

@ Labu 2019 
334 Thangvan Thawmging

Rev. Thangngur
Jankhang lai a belamching,
Beth-lehem pawnlak a giakte,
Thangvan thawmging in hon phawng;
Ngai ding in a thou uh.

    Nopna huihkhi hong lang hiauhiau,
    Angelte' tongluang ging in;
    Michih adia pahtawitak Mang,
    Khris pianna thu hong gen in,
    Leitung ah lem leng hen.

Van Mang' Ta va endih ua,
Beth-lehem bawng inn niam sung ah;
A tun liangvai Mari in,
Gankuang sung ah jalsak.

    Tung Si-al a hong tang singseng,
    Gankuang laikhun tungjawn ah;
    Suahlam mipilte'n hon jui uh,
    Goubawm manpha hon tawi in,
    Mang chibai hong buk uh.

Hiai ahi thangvan thugil,
Nam chih, chi chih tatna ding in;
A khut leh khe a kilh in,
A nak ah sun ding uh.

    Hinna siktui in hong luang dia,
    Aw, Kalvari mual tung ah;
    Huan, leitung ah hong luang jak dia,
    Jawlnei thugenkholh bang in,
    Namchih hihdamna di'n.

@ Labu 2019 
335 Lemna Kumpi Hong Piang

Taisena
Eden pallun loubang tulsa thaksak ding',
Khawvel Hondampa hong piangta e;
Pialgal nun etlawm hong silhsak nawn theihna'n,
Mang tungnungpen in mun niampen A hong tel.

    Pahtawi ve ni, Lemna Mang A hong piang,
    A phatna'n simlei, thangvan thawn hen;
    Hibang zah a lungdamhuai Kumpi ei ding',
    Piang ngeilou, piang ngei nawnlou ding tangtawn in.

Tang a mite'n a muh nopni lungdamhuai,
Mu lou in sang tampi'n mualkhumta;
Mang' lungkim kum hun lungdamhuai hotdamna,
Eite'n i tan tuanzaw i hampha ngei e.

Tuma' tunung khua vannuai singta lai ah,
Hondampa ding singdang pianglou ding;
Tang a misiangthou Simeon dungsun a,
Mu a lungdampihte hamphapen hi uh.

Lei leh van a simsenglouh zatam lai ah,
A hoih tungnung pen hi Hondampa;
Israelte'n nial a hon paihkhiaksa uh,
Van Mang gou, pialgal Suangmanpha ka neita.

@ Labu 2019 
336 Naungek Mel Ka Mu Ding

Patea
Gam siangthou a Mang mimbang piang,
Tungchiang si-al in a juan jel a;
Mipil Amah hon zongtute'n zong,
Si-al maimit suan uh;
Kei zong tua si-al vaklam juanjel in,
Mang pianna mun niam Beth-lehem hon tun ding.

    Aw Beth-lehem tang ka tun mateng,
    Tutkhawllou in juan ning;
    Tung si-al tang in honpi jel ding a,
    Mari pomlai naungek mel in ka mu ding.

Tangtawn Salem kongkhak thupi,
Eiding in A hon hong nawnta hi;
Albang manna gam a lengsate,
Vankhua hon luahsak hi;
Nuam in zaisa ni Mang thak hong piangta,
Tangtawn la kilawm in simlei hon thawn hen.

Mang thak lungdampih lou om diam,
Van mipite'n gibang honkhen uh;
A ngaiin vangkhua a dai zouta,
Kap in lei galdon uh;
Tangtawn si-al in zong hon jui jel a,
A pianna Beth-lehem tang a hon tunta.

Aw, tu'n ei zong khaubang chiah in,
Mun daidam lam vazuan jel lehang;
Lei lunmangte'n Amah dou mahleh,
Simlei mizata'n zong,
Ken zaw ka mang deih lailung hon nempa,
Lungkham albang dahlai' zong hon ompih ding.

@ Labu 2019 
337 Gou Manphate Pe Vek Ni

Ralngama
Mang pian hun lungdamhuai i tung nawnta,
Nunnuam a zaisa'n lambang pak ni;
Sihna mial nuai a tute di'n,
Khovak thupi hong tungta,
Halleluia! Nuam in la sa ni.

    A min Piandang, Lemgelsiam, Toupa,
    Tangtawn Pa, Lemna Mang thupi hi ;
    A gam in bei ni nei ngeilou ding,
    Zil in zajel ding tangtawn dong in.

Tuin Beth-lehem khopi manawh in,
Ginna kha a leng in vajuan le'ng;
Tun liang Mari pom lei leh van
Mang liangvai mel i mu dia;
I neih gou manpha teng pevek ni.

Ginna'n galdon veng ka tungchiang vankhua,
Lemna Mang vontawi mimbang pianni'n;
Khenna'n zaideih awi uh,
A tongluang ginglawm un simlei leh
Ka tung thangvan sang a thawn kimvel.

Hon tanpa Mangpen thak mimbang hong piang,
A min Mang Khris Immanuel hi;
Hosanna tungnunpen ah,
Thupitak in omta hen aw,
Lungtuak simthu leng hen, simlei ah.

@ Labu 2019 
338 Lem Leng Hen, Haleluia

Kamlala
Lungdam ni thupitak hong tang,
Jan khua mialna lenkil ah kia;
Lei Beth-lehem daidam A ngak,
A min jaw Mang Immanuel.

    A tungnung, A tungnung,
    Tungnungpen Mang thupi;
    Hiai lei ah tangtawn in,
    Lem leng hen, Halleluia.

A mel in simmawhhuai mahleh,
Leitung leh Van Mangpen ahi;
Leilunmangte'n dou mahle uh,
A gam hongja semsem ding hi.

Vannuai kawlmong pha'n hong thou un,
Semgua leh phaiphuleng thuah in;
Tungnung pen ah thupi hen aw,
Chi in angel zai oihpih ni.

A tagah leh A manna om,
Lei Beth-lehem leh thangvan ah;
Lungsung dawngkot na hon lehang,
Gou dang bangmah ngai nawn lou hi.

@ Labu 2019 
339 David Suan Aksi Vak

Vanthuama
Kumpi David suan Aksi vaktak in,
Beth-lehem a tanvak a,
Vakna thu phuang in a genkim vel ua;
"Tungnung pen ah thupi hen aw" chiin.

    Tungnung pen ah thupi hen, chi in sa uh, (2)
    Zaila'n phuang uh van Angel mipi te'n,
    "Lungtuak simthu leng hen" chi'n zai awi uh.

Belamchingte'n belam a ven lai un,
Mang' sawltak thupipen in,
Beth-lehem ah hihdamtu A hong piang,
Amah kiang' hongpai un, chiin gen uh.

Tungthangvan mipite galdon dih ua,
Mang Khris gibang khen niin;
Galdot uhi thangvan pan nuai simlei,
"Tungnung pen ah thupi hen aw " chi uh.

@ Labu 2019 
340 Lemna Leng Hen

Roukung
Mial in lei a tuam laiin,
Van vak in simlei a sun;
Thangvan zaila ngaih hong ging,
Lem leng hen, chi in sa uh.

    Tungnungpen ah Pathian tuh,
    Thupitak in om henla;
    Leitung a mihingte kiang'
    Lem leng hen, chi in sa uh.

Puanngou vak thupi silh in,
Beth-lehem pam pawnlak ah;
Hondampa mimbang hong piang;
Pahtawina la thak sa uh.

Vanmite lenmual khum a;
Thangvan sang a kai nung un;
Belamching selung juangte'n,
Beth-lehem daidam ngak uh.

Nou vanmite aw, kou zong,
Belamchingte mah bang in;
Lei ah lem leng hen, chi in,
N'on sakpih kei ding ua hiam ?

@ Labu 2019 
341 Tangtawn Taikhua Hong Val

Suakliana
Hosana! chi jel in aw, Halleluia Amen,
Mang Khrist A hong piangta e, Beth-lehem khua ah;
A tongdam luang hehpihna, namchih damna ahi,
Nunnuam in kikou ni, 'Hosana' chi in.

    Aw, Beth-lehem tang tung ah,
    Tangtawn taikhua hongval e,
    Gen kimvel dih ua;
    Kuapeuh in tua hinna vak kipahpih a muangte'n,
    Lungkham, kah leh buaina, thuak nawnlou ding uh.

Lamdang in thupina e, eite Lemna Mangpa,
Kiitna a luangsak hi, simlei zilja ah;
Khelhna pan i taikhiak theihna ding a hong hi a,
Itna gam Kumpipa hi i Mang Jesu.

Pa hun chiam a hong tungta, ei di'n damna ahi,
Kiitna a luanglet e, Kalvari mual ah;
A lamdan dan kuan gen thei, simlei miza aw in?
A itna gam ah Aman tuang hontun ding.

Zion thupina Mangpa, mangthang eite hong zong,
Thangvan mite'n phallou zong, khou zoulou uhi;
Bangkim a bangkim tung ah Mangpen hen aw, Amen;
Anbang hon itna kuama'n nial theilou hi.

@ Labu 2019 
342 Na Pammaih

Lalthangpuia
Lenkum kivei nunkhua nuam leh hun hoih,
Tanglai suak maita ding maw?
Bangteng ka gelkholh chia'n,
Lailung juan kidang veh.

    Na pammaih, na pammaih,
    Aw, hun leh kumlui mualliam;
    Na sung ah namchih vontawi ngabang leng ung,
    Tangbang damlai sungkim nite tawh.

Nunnop loubang tul jel aw mi tampi,
Nunnopna pakbang hong vul;
Namchih ta'n hun mualliam,
Ngaih na i sa lawmlawm.

Khouh theih hileh lungdam hun khou nuam veng,
Lenkil ah hong ke diam ua;
Nunlui ngai a hei in,
Tanglai, i chi vungvung.

Hun leh kumlui mualliam ngilhni om diam?
Simlei tung vanni nuai ah;
Lun leh mang mizata,
Limnga bang a bualna.

@ Labu 2019 
343 Kum Thak Ni Eng Singseng

Kum lui mangta, ni leh kha, kum kidangta,
Tujing kum thak ni eng singseng suak;
Jalna laikhun pan juangthou un nunnuam in,
Nunnuam in pahtawi ni ninou vak hoih tawh.

    Hong un, hong un, Toupa lambang pak ni,
    A hehpihna mangngilh thei kua hiam ?
    Kumtawn a tangbang dam a hon chingpa hi,
    Tangtawn, tangtawn A min thupi tawntung hen.

I it leh ngaih lawmvual khaubang chiahsate,
Tu'n van gam nuam ah ngabang leng uh;
Bangdi'n a ngai huibang i mau diam lei ah,
Kumtawn a honchingpa Pathian pahtawi un.

Lungdamna simthu leh sepgah hontawi un,
Tuin Pa A hong e, vualjawl di'n;
Hondampa'n na mawh kiphuanna A ngai nuam,
Kumtawn a na mawhna phuang in, tawpsan in.

Kum lui mangpha khak, kum thak phat la sa ni,
Aneu-alian kuapeuh hong pai un;
Pa' vualjawlna tangloute kisik ding uh,
Nunnuam in pahtawi ni Toupa Hondampa.

@ Labu 2019 
344 Nunlui Ngaih Phatuam Lou

Lalthangpuia
I ngak kumthak lungdamhuai hong tungta,
Nunnuam in zaila'n pak ni;
Nunlui ngaih phatuamlou,
Machiang don zaw ve ni.

    Hon phat ung, hon pak ung,
    Nang hun leh kum thak deihhuai;
    Lei mite di'n na pak hoih khempeuh suah in,
    Nunlui ngaihnawn louh na'n simlei ah.

Dah leh lusunte dia loubang tulsa,
Kum thak mel a i muh ah -
Mihingte hong piang in,
Bangkim hong thak nawn hen.

Vualjawl kum zatam albang man nua'n,
Jesu' hon itna i tang;
Namchih di'n hun manpha,
Lenkawl ni a hong suak.

Hun leh kum silhpuan bang hong thak nawnta,
Simlei tung vanni nuai ah;
Lun leh mang mizata,
Limnga bang hong bual ding.

@ Labu 2019 
345 Kahna A Beita Ding

Puna
Hun leh kum albang mang jel,
Nun i nop lai niteng tawh;
Jangni pal leh nuai simlei pallun,
Kei' di'n lungkham kahna mun leh gam ahi.

    Aw, i tangtawn khawpi gal muanna mun,
    Ngaina veng e, tatsate tuallenna mun,
    Lungkhamna leh lungdonnate,
    Om nawnlou dia kahna a beita ding.

Nuai simlei lungkhamna leh
Luankhi in palbang hon nang;
Gamkeu-gamdai huibang ka mauna,
Lambang kheng in itte tawh leng nuam ing e.

Nun i noplai pakbang vul,
Nuai simlei pallun teng zong;
Simlei nopna loubang tul jeljel,
Loubang tullou kumsawt gamnuam ngai nang e.

Heh hong nem ve aw, Toupa,
Khapham lusun, liangvaita;
Hon huai ve aw, Na lenna gam ah,
Buaina gam nuai simlei ka ngai nawn lou ding.

@ Labu 2019 
346 Hon Itna'n Lumbang Hon Sung

Hon it hon huai Toupa Jesu,
Namchih zata'n lambang pak ni;
Tangbang damlai tual lengja ding,
Toupa'n hon itna'n lumbang honsung.

    Lambang pak ni i jua tung Thianmang,
    Lumbang A hon sunna vang in;
    Gibang khensa vual lungtuakte,
    Tangbang dam in tual i lengja uh.

Khrist mina chin leh tuai ngaihte,
Na sakmel uh muh kinem ung;
Na hon na welcome na uh leh,
Khuangpi ging in ka lailung juangsak.

Simlei lungkham buaina tam zong,
Angelten i machiang huai hen;
Thangvan zaila hong tualkum hen;
I sinlai vabang hong phawngta hen.

Mel muhphaklouh gamlei apan,
Chin leh tuaite' sakmel muta'ng;
Lambang pakna tung Thianmang kiang'
Tungta hen, thangvan thawn hen, Amen.

@ Labu 2019 
347 Van Mi Lun Pen

Zahuol
Mimbang pianna A saumang mitsuan ing,
Vanmi lun pen angelte pahtawi lai;
I mawh vang in ka Mang Hongum Toupa,
Khenna'n zai awi uh, angel lungtuakte'n.

    Aw, thupi hen aw, i Mang hon gum Toupa,
    Jawlnei genkholh, van Mang Immanuel;
    Tuang hong tungta, en un, Hondampa,
    Thou un, simlei mija, en un, Hondampa.

Vonsen Na hong pianna bawng inn daidam,
Khemna lummei jing nuai a galdot in;
Ka lailung hon lun chia Toupa Jesu,
Laukha zai awi in, Toupa lambang pak di'n.

Lunmang zatam mimbang a hong piang zong,
Ka Mang Hondampa bang omlou ding hi;
A liangvai vannuai Tanpa Belamnou,
Hon kipahpih un, angel lungtuakte.

A sulnung hon sui ua ka Mang nunnem,
A liangvai hi, hiamma chiteng A thuak;
Salpha tuaidawng Lili pak khiahna mun,
Laukha hong leng in, awi ve ni Kalvari.

@ Labu 2019 
348 Hehpihna In Gak In

Rokunga
Tang a Eden huan siangthou ah,
Suangtu Adam leh Eve-
Tung Pathian in lungkimtak in,
Sapum khat ding in gawmta.

Tua dan eite'n i na jui ua,
Kipak in i kikhawm;
Aw Pathian, Nang hong vualjawl in,
Hiai a kitenna siangthou.

Lungkham leh nop lai hun a zong,
Kipahpih tuah jel ding;
Itna gui in a lungsung uah,
Nangman hong gakkhawmta in.

Na mangtutphah thupi mai ah,
Kiitna thu chiam uh;
Aw, Pathian amau lungsung ah,
Na min gelh in vualjawl in.

@ Labu 2019 
349 Damtak In Aw Mangpha

Lalthangpuia
Hun tomchik kia i neita,
Lungtuak i lenkhawm na'n;
Simlei gentheih lungjuanna mun,
Koute hon ngai nawn kei unla,
Tangtawn gamnuam in kinem un.

    Lawmvual lungtuak, khaubang chiah aw,
    Damtak in aw mangpha;
    Kigalvan un, mei leh sisan'n,
    Mang Immanuel' gam dungsun in.

Lungjuan chiteng sutkhawma,
Ngaihlai gibang khente;
A paina'ng uh ni nemsak in;
Khemna meipi hong jing zong leh,
A lam uh vaksak in, Toupa.

Zion simthu sutkhawm ding',
Lenna mun dang zong leh;
Guabang hinna thak vak mun ah,
Misiangthou leh angel siang tawh,
Tangtawn ngabang leng kumkhua ni.

@ Labu 2019 
350 Ngai Veng Itna Gamnuam

Patea
Kumte silbang hong pal nawnta,
Hizong lungjuan hong thak jel hi;
Lenmual khumsa malbang kou leng,
Lawmvual ngaih teng kimvekta hi.

    Aw, koi ah hiam anbang itte,
    Toupa'n hon ngak tangtawn gam ah;
    Hongpai unla, hinna pak hoih,
    Namtui khiak in leng diamdiam ni. D.S.

Hunte'n lenmual a khum ngeilou,
Sana vangkhua tual nunnuam ah;
Lungkham albang dah a lengte,
Om nawnlou ding tangtawn gam ah.

Aw, ngaiveng e itna gamnuam,
Ngoumei jing lai ah galdon ni;
Aksi khen van Salem thak nuam,
Lungdeihte laitual lenna gam.

Haibang ngakla'ng e tua gam nuam,
Denchiang in tuang ka tung ding hi;
Lawmvualte gibang khen mahleng,
Tua ah nuam in ngabang leng ni.

@ Labu 2019 
351 Pathian Kiang I Lungdam Ding

U-le-naute aw, chidam tak in,
Lungdam in na hong tung uhiam?
Kholhpih lawmvual it leh ngaihte tawh,
Damtak in n'ong ton thei chiat uhiam?

    Dahna thuak in khitui tampi a luang,
    Dahnate chikchiang a bei thei ding hiam?
    Vantung Jerusalem khua sung i tun chiang in,
    Tangtawn Pathian kiang ah i lungdam ding.

Hiai leitung ah nisim tawntung in,
Gimna, dahna bei thei ding hiam?
Khrist hon itna thupha muang lehang,
Tuate Ama'n hong zousak ding hi.

Sawtlou sung i kikhen laitak in,
Bang i chi diam chi'n i lungkham;
Tun lungdamna tawh kimu khawm hang,
Hon hehpihna phat in la sa ni.

@ Labu 2019 
352 Hambang Vai Nawnlou Ding

Rokunga
Aw, simlei i tuallenna gam,
Lungtuak gibang khenna;

    Aw chikchiang' tuangnung ka siah diam,
    Hambang ka vaihna gam? (2) D.S.

Lenmual khumsa tung si-al zong,
Thangvan jawl ah munmuang;

    Sanggah liangvai kei simlei ah,
    Hambang vai sawt lua ing. (2) D.S.

Zatam vualgen itte lenna,
Lelliangte tutkhawlna;

    Kei zong tua ah ka tutkhawl ding,
    Hambang vai nawn lou in. (2) D.S.

Simlei daidam ah giakmawh bang,
Gahliang in vai zong leng;

    Si-al tang Inn nuam ka tun chiang';
    Hambang vai nawnlou ding. (2) D.S.

@ Labu 2019 
353 Babulon Keniam Ding

Rev. Zosanglien
Eden huan a pi leh pu'n a khelh man in,
Setan in hong dal in, hiai
Leitung kha a jakkhum hi;
Hondampa ka Mang Khrist in,
Gimna thuak a hong siin,
Mikhial kei A hong tanta.

    Damsung ni a tomta a,
    Lalgam nna a kinawhta;
    Khawdak in ka von liangvai,
    Mang Khrist chibang tel zaw in.

A mangthang ding Babulon khelah kenla,
Hun nanung ah i Mang Khrist
Chiamtehna na tang sam in;
Deihzawk tel a hunlai in,
Zong sam in, Laukha Siangthou'
Chiamtehna na tangzaw in.

Mangthang ding gam leh nam tung ah leng ve ni,
Tangthu Pha mekmih sawm in,
Nungchiang machiang hon kimvel;
Hizongleh lungkhamlou in,
Tangthu Pha na genjak in,
Mang Khrist in hon panpih hi.

@ Labu 2019 
354 Mang Leh Hondampa Ahi

Isaak Watts
Lelliang veh e, Vanmi mimbang hong piang,
Beth-lehem bawng inn daidam A ngak;
Amah zaw mihing leh Pathian ahi,
Kumpi leh Hondampa hih a kop.

    Nunnuam in Amah lambang pak ni,
    Hong hondam ding in hong kiniamkhiak;
    Thupi henla, Amah thupi pen hen,
    Pathian eite' kiang A hong tung.

A manna thuguk mite'n a theihlouh,
Tangtawn a A Pa angsung a om;
Mipilte leh A manna si-al tawh,
Van mipite'n a hong gen uh.

Nuam in kikou ni Mang thak hong piangta,
Lailung in Amah sumbang bia ni;
Edom gimlim leh dangkaeng sang in,
Lungsung a thumna manpha zaw.

@ Labu 2019 
355 Miza Lungsung Ah Na Teng In

Mija lungsung ah Na teng in,
Khutte vualjawlpa Na hi a;
Na khempeuh Nangmah bawlsa hi,
A kilawm Na Biak inn lungdamna'n dim.

    A nuam lungdamhuai hina lawmlawm e,
    Lei in lel theilou;
    Lungnopna tawh nuaisiah ing simlei,
    Vanmang vanglianpen Na siang awi in.

K'on tel uh Mang Immanuel,
Na Biakinn ah lawmte hon pi'n;
Ka hon ngak uh Na ta itte'n,
Nangmah ngai lungtuak a Na siang awi in.

Lungkham kikou aw Na dawng a,
Buaina tuilian Na vaudai jel;
Tanglai gal lauhna mun mah ah,
Lungkham thuaksa, lungdamna in ka dim.

Lungkham dahna nopna in dim,
Hondampa'n hong vualjawl niin;
Kha khialte bit zawhna Kulhpi,
Jesu'n hong pia, nuam un, Halleluia.

@ Labu 2019 
356 Hong Nem In Mang Immanuel

Patea
Tang a nunlui loubang tulsa,
A latna tang om diam?
Don jel lehang ngoumei kal ah,
Ngilhni omlou ding hi

    Hong nem in, Mang Immanuel,
    Kah lai ka bang ding hi,
    Nunlui ngaih zaw lentang ngoumei bang,
    A then ni om ding hi.

Thangvan hong mau sinlai hon phawng,
Nunlui ka ngai semsem;
Vanglai pal zou lawmvual kim leh,
Pialgal kaisa ngai ing.

Phamsa ngai in naubang ka kap,
Hong nem ding omlou hi;
Ava bang a noplai nite,
Muh ni om nawn ding hiam?

Ngai mah lengzong nunlui mualliam,
Lelliang leltak hi'ng e;
Galdon ning thangvan vangkhaw nuam,
Nuam in ken thuak bei ning.

@ Labu 2019 
357 A Hinkhua Sawt Hen

Laithangpuia
Et chimlouh sen vontawi mimbang hong piang,
Pom chim louh lungdamna thak jel;
Pomlai von lungdamhuai.

    Hinkhua sawt hen, Mang Jesu nna sem ding',
    Khang in hong lian mengmeng leh aw;
    Mang galkap- khial dou ding,
    Zion galvan zang in Toupa,
    Hon vualjawl in.

Tunnu lungdamna leh juapa nem di'n,
Namchih zata lungdamna pen,
Vonsen pomlai ahi.

I awi ding zaila leh silhpuan nem in,
I siang sungdawh piallai liap ah,
Sawnban tawnpih ning e.

Simlei leh Thangvan simthu leh Toupa,
Kipak lua ung, Nangmah vang in,
Vonsen anglai siah.

@ Labu 2019 
358 Tawldamta Ding

Ginna'n gal in don le'ng tung thangvan vangkhua a lang,
Toupa bawlsa Salem Thak nuam ah;
Martar pawl leh angel siangte tawh,
Tuin Mangtutphah ah hon ngak uh.

    Tua ah hon ngak, khenlouhna ah,
    Tatsa itte a kimna ah;
    Lungkham, gimna thuak a maute zong,
    Tawldamta ding, chi'n Toupa'n A gen.

Tuin ka lungdeihte kap in gibang khen mahleng,
Vual gen suangmanpha kham khuapi ah;
Khenna thu kigen nawnta lou ding,
Khenlouhna ni a hong tang zaw ding.

Aw, tu a lei lungkhamna khempeuh a bei chiang in,
Belamnou leh mangtutphah vak pha;
A misiangthoute tawh tangtawn in,
Jingdam solnou bang in tang ding uh.

Hondampa, chikchiang in hiam tangtawn mun N'on pi ding,
Lungkhamna thu kigen nawnlou in;
Kikhen lungkhamna thuak a maute,
Nopna kha jak in lengkhawm ding uh.

@ Labu 2019 
359 A Vak Ah Ka Leng Ding

Hondampa'n mun A bawlzou ta,
Khial a pukte thounawn ve ni,
Zaila sain juan ve ni,
Salbang hontatna a kimta.

    A hon itna vanglian vang in,
    Ka tutkhawl ding i Pa' gam ah;
    Tangtawn in a vak ah ka leng ding.

I omna leitung inn mauna,
A mangthang zong tangtawn inn ding;
Ei' ding a A bawlsa hi,
Genthei tate nun i nopna'ng.

Kuapeuh Ka kiang hong juan khempeuh,
Pampaih kei ning, Na chih vang in;
Khial a nin in k'on zuan hi,
Aw Toupa, hon siangthousak in.

Gibang khensate ngai mahle'ng,
Toupa' gam ah tuak nawn ve ni ;
Anbang Non itna aw in,
Tuin Toupa hon khamuan hi.

@ Labu 2019 
360 Mual Khumta Uh

Vankhama
Loubang tulsa kum leh i nunluite,
Tuibang kiam in lenmual a khumta uh;
Tuai gua bang dawnsuang nawn ding in lawmlou,
Ngaiin kou zong tutkhawl nawnlou ding hi.

Sunni tumkuan leh khua a nim chiang in,
Nun i nop ni leh albang dah jante;
Pialgal kia a dawnbang tuak nawn ding in,
Mualkhumta uh nungchiang hei nawnlou in.

Hizong kumthak, Siamtu thupi seh bang'n,
Tuang hong tungta, machiang a hon suan hi;
Maimit singte, thou un, khua hong vakta,
Mizata nopna pak hon puak na'm aw.

Honpak ung kum kivei silhpuan bang thak,
Nuam leh pak in zaila'n hon awi ung e;
Ka nun uh na sung ah hong lamzang hen,
Kumlui nusia'n lungdamna hong puak in.

@ Labu 2019 
361 Lambang Pak Ni, Zaila Sa In

Evan. P.K. Nengsong
Aw Toupa, Na hon itnate,
Na siamsil bawl ah kilang;
Na simthu in khawhlou haichi,
Tuin tuk tangbang hong tung.

    Lambang pak ni zaila sa in,
    A hon itna haithak tawi';
    Sumbang bia ni tung Thianmang,

Aw Toupa, ngaihkhua n'on tuahna,
Tulvuah thangvan daitui in;
Khawhlou haichi, Na simthu in,
Nunnuam in Na hon khangsak.

Aw, Toupa, siamsil bangkim bawl,
Na kampau siamsil bawlte'n,
Lambang hon pak, zaila sa hen,
Thianmangte' tung Thianmang chi'n.

@ Labu 2019 
362 Sihna Gim Nam Lou Ding

Rev. Khuonga
Muatthei a phum a om,
Muattheilou a thou ding;
Simmawhhuai a phum a omte,
Thupi a pahtawi a thou ding. (2)

Hatlou a phum a om,
Vanglian a thoukik ding;
Sa pumpi tawh phum a omte,
Laukha pumpi tawh thoukik ding. (2)

Lei pumpi a tuam a,
Van pumpi a tuam hi;
Lei pumpi thupina a tuam,
Kha pumpi thupina a tuam. (2)

Toupa kikou aw tawh,
Angel vangliante tawh;
Pengkul in hon sam khawm ding a,
Toupa kiang ah tutkhawlta ding. (2)

Sihna om nawnlou ding,
Kahna om nawnlou ding;
Sihna gu in hon zou lou ding,
Dougal nanung na nuaisiahta. (2)

@ Labu 2019 
363 Pathian In Hon Ching Hen

Pastor Lalkhosei

Pathian in A hon hehpih man,
Tomkal khat hiai ah i lengkhawm;
Tu'n kikhen ni hong tungta hi,
Hongkha ung, na dam chiatta un.

    Tomkal khat i kikhen hang in,
    Khatvei tei i kimu nawn ding;
    Pathian in hon ching tawntung hen,
    I kimuh khawm nawn mateng un.

U-le-nau ngaih kikhen nungchiang',
Mual leh guam in hon hal zongleh;
I kiitna mangngilh kei ni,
Itna Jingsol in tangden hen.

U-le-nau ngaih k'on khakna un,
Banjal in chibai hon buk ung;
I siamlahna kimaisak ni,
Pathian vualjawlna i tan theihna'ng,

U-le-nau i kikhen hang in,
Itna'n hong henkhawm tawntung hen;
Leitung ah kimu kei mahle'ng,
Van gam ading in kinem hang.

@ Labu 2019 
364 Launa Teng Beita Ding

Khawlna munnuam laukha khawlna,
Keiman ka na mu a;
Tangtawn silbang a pak tawntung,
Tua gam hing nunnuam ah;
Tuanglam khat kia nei hang, Jesu'
Kiang tuang i tun theihna'ng.

    Ginna a muh ding lamen hang, (2)
    Tua gam a teng ding in.

Kiman gige'n tua haksatna,
Daibang nawk chiat ve ni;
Gingtute kiang' A pe ngei ding,
Tua Manglukhu thupi;
Tualai mun ah gingtute in,
A haksatna teng uh,

    A khebul ah koihta ding uh, (2)
    A leitung buaina uh

Tua tatsate paina tuanglam,
Keiman ka na en a;
A Pa uh thupipen ma ah,
Nuamsa in pai jel uh,
Tua ah kei zong honsam uhi,
Manglukhu tang ding in.

    Launa khempeuh beita ding hi, (2)
    Tua nunnopna ni ah.

@ Labu 2019 
365 Van Khawpi Pul

Rev. Thangngur
Na gam thupi ka tun chiang in,
Misiangthoute leh angel siangte tawh;
Mawhnei hong pai ding ua,
Ken zong hinna ka tang zou sam ding hiam?

    Aw, khelhna a liam ka hi,
    Toupa aw, hong huai in;
    Hinna tuikhuk ah honpi in,
    Ka khelh sawpsiang ding in,
    Tuachiang Na gam tuang hong tung theita ning,

Van khawpi ngaih lai a nat chiang',
Tunkal ngaklah in sunni tumzou la'ng;
Vual lungtuakte lenna,
Toupa tuang hong tun kal haibang ngakla'ng.

Na gam thupi tuang ka tun chiang,
Simlei hambang vaih leh naubang kahna;
Ngai in don nawn kei ning,
Silhpuan minthang duang a bat in leng ning.

Simlei loubang tul leh nguai ah,
Nunnopna ding bangdang muzou kei veng;
Ka Mang Jesu loungal,
Ka lungkhamna hehnem ding dang omlou.

@ Labu 2019 
366 A Sung Ah Hong Teng In

Saptawna
Zion Temple kullou Inn lam nawnta ung,
Nang koute Siampi Lian Na hi;
A sung ah hong teng in,
Tatna kithoihna sisan pha hong theh in.

    Chikim, nam kim hia'h kikhawm ung,
    Vualjawlna khempeuh ngak ung;
    Salem Kumpi alaitak' hong ding in,
    Simthu hong lel in lungdamna'n.

Solomon, Jerubabel leh Herod in,
A lamsa uh mun siangthou ah,
Tuin kilam thakta;
Deidanna kullou, mi kim, nam kim ading.

Nang hon phat n'ung lungtuak in Na Inn nuam ah,
Simthu teng sut zaila sa in;
Pahna kihawt kimvel,
Thangvan ah a uangsem ding, bei nawnlou ding.

Thudik gum a dingkip di'n hon panpih in,
Muanhuaitak a machiang suan in;
Dikna galvan tawi in,
Khelhna gal sangbang nawh dia zou jel ding in.

@ Labu 2019 
367 Khuavannuai Vaihawm Ding

Ngai in Amah hong paikik ding hi,
Thupina tawh van mei tung ah;
I Mang uh Immanuel in,
Khuavannuai vaihawm ding.

    Mi kim, nam kim, A Mangtutphah mai ah,
    Kikhawm ding a kipuang ding hi;
    Salem Kumpipa mai ah aw,
    Bang ka gen sam ding hiam?

A mel thupi nibang a tang ah,
Dawite leh melma khempeuhte;
Tatsate i lungdam ni in,
Lau in lingta ding uh.

Lei lungkham buaina lambang kheng in,
Pai masa leh angel siang tawh;
Salem thak tual nuam a leng in,
Hin tawp omlou ding hi.

Lungkham leh naubang kah omlou ding,
Van semgua ging luang lawmnou tawh;
Kalvari Belamnou liamsa,
Phat in zaila lem ni.

@ Labu 2019 
368 Khua Vakta Ding

Siamliana
Denchiang a mi zatam hong paikhawm ding,
Mangtutphah mai a hong ding dingte;
Mang bang in phatna zaila in awi uh,
Mizatam singta kuamah simsenglouh,
Hong hita ding.

    Van khawsimpi ah vanmi a sim ua,
    Simlei dahna khial mun a pai,
    Thianmang Vontawi thangvan mi in,
    A sim ding uam?
    Thangvan khawsimpi ah.

Van mipi tamdan ka sim dek chiang in,
Ka gelh chiang in zong ka simseng lou;
Ka simsenglouh man in hiai ka tangtel,
Mi zatam singta kuamah simsenglouh,
Chi'n ka kikou.

I na thulimta kei a, i nopna,
A daizouta anbang itte tawh;
Gibang kikhen omlou ding tua mun ah,
Lungkham a kithuam ngai nawnlou ding a,
Khua vakta ding.

Van kongkhak Vengpa in thu lungdamhuai,
Ana lasawn A vengpa hutna'n;
Mikhial kisik leh ngaihdam a omte,
Tangtawn Inn lam juan in hong pai lel uh,
Halleluia!

@ Labu 2019 
369 Mihing In Khen Kei Hen

Laithangpuia
Mou leh mouneipa ki it tuah ding',
Gibang khen lou di'n Jesu'n thu kham;
Kimak buaina, khelhna nusia'n,
Dikna mitsuan jel un.

    Hiai thutak theigige unla,
    Na lungsung uah sa pumkhat dia Pathian gawmsa,
    Mihing in khen kei hen, Toupa'n a chi,
    A siang ngeilou a hi e.

Toupa'n A sehsa hiai thukhun zaw,
Mihing kigawmna ding a A siam;
Thuchiam thupi hinna sial in,
Lenglai n'ong kilen uh.

Lungdamna tanu tapa tawi in,
Tung Pathian in vual honjawl hen aw;
Itna thuchiam pellou ding in,
Pehsik kual a chiam hi.

Kitenna thu kipahpih chiat hang,
I theihpihta leimite dan in;
Vondeih tawi a vualjawlnate,
Itna Toupa seh hi.

@ Labu 2019 
370 Mari Tanpha Bang Na Telta Hiam

Rova/Lalbieklien
Tangbang ka damsung ni sawt nawnlou ding,
Nisim hunsim in mualliam den hi;
Ka Toupa adia hunte zang lou in;
Denchiang' chi'n hun tamjaw mualliam zouta.

    Tang a Martha a thaitna,
    Hondampa'n lungdampih lou;
    Mari'n tanpha ana tel pen,
    Buaisak lou ding in A hilh a;
    Mari tanpha tel bang na telta hiam?

I damsung lungkham buainate khempeuh,
Albang mang lel a nunnopna tawh;
Tangtawn gam hon tun zou ding omlou hi,
Tangtawn gou ding ka Toupa' nna lou jaw.

Van Kanan gam etlawm i manawh lai',
Lungkham buainate'n hon tuamkimvel;
I damsung lungkham buainate khempeuh,
Tuangnungsia'n Mari' tanpha bang tel ni.

@ Labu 2019 
371 Leitung Nun Ngai Lou Ding

Lungkham kahna leh buaina gam,
Kheng in manna gam nuam ah leng uh;
Ka juan jel ding khelhna mial nua'h,
Hon na kai in Na vak tang kimvel ah.

    Ka tuanglam khimjing apan in,
    Ka ngai e, mitsuan jel in pai ning;
    Aw, tua gam etlawm nuam ah valeng lehang,
    Ka simlei hinna ngainawn lou ding hi'ng.

Aw, Na mel a pahna namtui,
Ka nunnopna a tulzouta hi;
Vang in la zong lungdeihte tual
A lenna uh tullou di'n hong nem in.

Aw, endih uh, tatsate'n zaw,
Zaideih awi uh e, tua gam nuam ah;
Itna Toupa siam Salem kulh
Sung a lengte leh misiangthou tengteng.

Ka itte aw, tua lai mun ngei,
Juanjel ve ni aw tua gam nunnuam ;
Thangvan mite'n puanpak silh in,
I lenna gam uh enchim lou uhi.

@ Labu 2019 
372 Aw Kalvari, Aw Kalvari

Rev. V. T. Kappu
Tung kawlva bang' lensiam hileng aw,
Ka Mang sihna mun vajuan ve ning;
Tua ah hon tatna ka va mu dia,
A mai a sisan kai niuniaute,
Itna puannem in va nulsiang ning.

    Aw Kalvari, aw Kalvari,
    Na tung ah na Mang a khaikang uh;
    Thou inla a kilhna sik phawi in,
    A sisan luangkhia va nulsiang in.

Kidron luidung, nang zong thou inla,
Na Toupa dangtak va dawnsak in;
Zu thuk in a dangtak dailou ding,
Kuan inla A muk siangthou nuai ah,
Nem ngiingei in ah va luangsak in.

Kei hon ngai a dangtak hileh zaw,
Kidron chiin malbang hon kou ding;
Tanga tuan in va dawnsakta ning,
Nang honngai a dangtak ahi jaw,
Kuan in laukha tui va dawnsak in.

Vapai leng zong bang ka va lawh dia,
I Toupa dangtak daisak ding in;
Hihtheihna bangmah neilou hi'ng a-
Pai zaw pai ning e, Kalvari ah;
A sisan luang bek va nul ve ning.

Kalvari leh aw Jerusalem,
Ka Mang nunnem hong kahpih unla;
I khelh vang a liamna thuak hi e,
Thou in, lusun naubang awi ve ni,
Van Belamnou kha A pham ni in.

@ Labu 2019 
373 Hon Phawk Tawntung In

Hongum Toupa'n ka gitlouhman,
Ama' sisan hong pia;
Keimah bang a migilou di'n,
Kilhbelh in A om hi.

    Hondampa aw, hon panpih in,
    Muanhuai tawntung ding in;
    Na Mangtutphah a Na tut chiang',
    Hon phawk tawntung in aw.

Sing Khros tung ah bangkim A thuak,
Hon ngaihdamna ding in;
Hon itna a thupi lua hi,
Lung in ngaihtuah zoulou.

Ka Hondampa A sih laiin,
Ni zong kilang ngamlou,
A gentheihna khuhmang ding in,
Meipi a hong jing hi.

Kei zong tua Amah Khros ma ah,
Ka lu ka kun ding hi;
Lungdam vang in ka biang ah zong,
Khitui a luang gige.

Nakpitak a ka lungkham hang',
Bangmah phatuam lou ding;
Toupa ka pum in k'ong kipia,
Ka hihtheih tawp ahi.

@ Labu 2019 
374 Phat Un Hondampa

Patea
Vual hon jawl ding in van ah,
Vai A hawm nawnta;
Eden kongkhak A hong nawnta,
Lut in Zion khua a vakta.

    Phat un, Phat un, Hondampa,
    Belamnou A hongta ;
    Pak un Halleluia, Amen,
    Halleluia, hondam ding in A hongta.

Jan la ngaih kisaklai in,
Lei a nguizou hi;
Eden a pukte thouta uh,
Vual gen sun aksi koi hi hiam.

Mang tengteng Mang leh Zion a,
Vaihawmpa pen;
Mihingte'n mangngilh theilou ding,
Anbang A itna lamdang hi.

A phat la sa un Van
Misiangthoute teng in;
Tuisuahgiat leh simlei in zong,
'Zion' lou hen, Halleluia.

@ Labu 2019 
375 Hehpihna Khawvel Vakna

Aw, hehpihna khawvel vakna,
Kalvari tang sing khros tung ah,
Ka Toupa'n A hon bawl;
Ka ngaihtuah chiang' lamdang lua sa'ng,
Sihna mulkimhuai kei di'n thuak,
A sisan hong luang khia. (2)

Hehpihna' dim Toupa'n hong thuak,
Lungngaih, mauna, gawtmun apan,
Hong tankhia zouta hi;
Gensiat bei Toupa ziak laukha,
Thangvan tual ah nibang tang in,
Lengkum tawntung ding hi. (2)

Toupa' chitna, hoihna, phatna,
Simthu zaila'n lel theilou hi;
Pahtawi uh thangvan ah,
Toupa, Mangtutphah tung a tu,
Serafimte'n zaila'n pak uh,
En leng pak sam ve ni. (2)

I ngaklah ni hong tung pah ding,
I Toupa'n hon pikhawm nading;
Toupa' mel muta ning,
Khensa vualngaih u-le-nau mu'n
Tangtawn khawpi tual ah leng ning,
Lawp veng lailung juang veng. (2)

Khawvel tawp chiang thangvan tual ah,
A tatsa teng kikhawm ding hi;
Nunnuam sawlbang hei ding,
Tua ah lungkham, buai, kahnate,
Sih, kikhen luankhi nul omlou,
Nuam in kumveita ni. (2)

@ Labu 2019 
376 Angelte'n Tonpih

J.Mc. Granahan
Innpi kilawm pen kongpi bul a tu in,
Pathian ta mi khat si ding a om;
Khawvel in limsak lou, neih leh lam nei lou,
En in, tunglam pan kidanna'n ngak.

    Angelte'n tonpih khawlna gamnuam lam ah,
    La kilawm kisa'n tung vante thawn;
    Hondampa'n van ankuang luina ah na ngak,
    Paradis ah ngaih teng tawh omkhawm.

Hiai damsung mangbatna tawpna bang hi ding,
Eite kiang ah tua dotna hong om;
Hiai lampi a pailai puakgik in hon delh,
Lungkham dahna khitui kiakia hi.

Nang Jesu' nungjui, neih leh lam nei lou zong,
Gou manpha in tunglam ah hon ngak;
Gimthuak lungdamna'n sim, om sawt nawnlou ding,
Aw, denchiang' kidanna hong tung ding.

Tunglam en in, malam Toupa di'n malam,
Hun leh talent teng Amah zat ding;
Na sep tamlou zong kipahman thupi hi,
Hiai ah khros, tua ah pahna lukhu.

@ Labu 2019 
377 Kim Louh Ding Zaw Na Sang

Pastor Thawngkham
Toupa ka damlai hun leh ni mual liam jeljel te,
Theihlouhkal in mualliam in hong thak jel;
Na sat van Salem khawpi thak tual nuam a,
K'ong tun hun ding nite hongnai sak hi.

    Na vualjawlna hun leh ni ka tanpihte leh,
    Nunnop zaila ka oihpih te;
    Na mangtutphah mai a pahtawina zaila,
    Oih hun chiang in,
    Kim louh ding zaw Toupa, laiah na sa'ng.

Khawvel buaina meipi jing leh tui kihawt kal ah,
Toupa'n eid'n hunte hon thaksak lai;
Tanglai Kanan a Na mite Na pi bang,
Hon pi jel in Toupa hon jui jel ning.

Lawmvual lungtuak it leh ngaih, nu-le-pa itte aw,
Unau sangtampi'n mual hon liamsan nung;
Toupa'n eidia hunte hon thaksak lai in,
Toupa leh A gam di'n hunte zang ni.

@ Labu 2019 
378 Amin Di'n Jesu Na Sa Ding

Upa Khamtual
Ngai in Nazaret khua nungak,
Mari kiang ah Pathian in
Van angel Gabriel A sawl a;
Chibai nakpi a deihtuam,
Toupa Pathian na kiang ah om,
Chih thu'n Mari lau in ling,
Lau ken, Mari na hong gai dia,
Tapa na hon nei ding hi.

    A min di'n Jesu na sa ding,
    Amah milian hong hi dia,
    Tungnungpen a siangthou,
    Pathian Tapa a chi ding uhi.
    A gam in bei ni neilou ding,
    Kumsawt kum sawt A lal ding,
    Chi a angel tongluang lawmnou
    In, ka lailung vabang phawng.

Joseph nang Lal David tapa,
Na ji Mari neih lau ke'n,
A naupai Kha Siangthou lak a ahi;
Tapa a nei dia,
A min di'n Jesu na sa ding;
Aman A mite khelhna-
Pan a A hotdam ding ziak in,
Chi'n Joseph angel in hilh.

Thianmang vontawi hong pianna,
Jawlnei Mika'n hichi'n gen;
"Nang Judia gam a Beth-lehem aw,
Judia khawpite lak ah
Nang zaw na neupen kei hial hi,
Na sung a pan Ukpa ding,
A hong suak ding ahi ngal a,
Israelte vengpa ding."

@ Labu 2019 
378A Toupa Hiai Leitung Khomial

Toupa hiai leitung khomial ah,
Zingsol aksi bang tang in;
Na tatna sisan pha vangin,
Tangtawn nunnop hinna pia'n.

    Aw Toupa, solnou bang taangin,
    Tuipi gal gam gamla ah;
    Nang non itna simthu hoihpen,
    Amawka piakna chiam hi.

Khomialna mun hiai leitung ah,
Misi dingte nang gum in,
Kum bei, ni bei, hun beibeita,
Awlmoh in aman ma un.

Na thuchiam thupi leh siangthou,
Gospel simthu lel unla;
Huan, na kiang uah ka om zel ding,
Chi a na thuchiam hilh in.

@ Labu 2019 
379 En In Na Hing Ding

Jh. Stockton
En in Tanpa, Kalvari sing ah;
Nang leh kei dia thuakgim dan mu in;
Itsiam a hon sap lai in ngai in,
En in, na hing ding.

    En in, na hing ding! (2)
    Nang ding a A sihna khros en in;
    En in, na hing ding!

Kha puakgik, hotdam ding na nei hiam?
Tangtawn a hinna na nei nuam hiam?
Jesu mah in tatna pia zouta,
En in, na hing ding.

Hankhuk pan thou Hondampa en in,
Amah juan meng' mun a om lai in;
A mel lungdamhuai in hon nem ding,
En in, na hing ding.

Gensak ding in van ah Jesu om.
Khial a lungkhamte taksap A thei;
Na kalsuan hon pi ngeingei ding hi,
En in, na hing ding.

@ Labu 2019 
380 Thupi A Hon Tuah Ka Kinem

Redemption 952
Thupi a hontuah ka kinem hi,
Damsung huihpi a then chiang;
Tangthu kumlui, sutkhawm ka kinem,
Luigal gam nuam leh vak ah.

    Tua gam vak pha ah, Tua gam kilawm ah,
    I Pa Innpi ah, nunnopna gam ah;
    Tua mun a na vek ua hon tuah ding ka kinem,
    Zawhna lukhu khu a, thupi in.

Thupi a hontuah ka kinem hi,
Hinna sing pouna kim ah;
Hon Tanpa deihhuai phat ka kinem,
Hehpihna'n tua mun hon tun.

Thupi a hontuah ka kinem hi,
Hondampa tutphah kim ah,
Tatsa lak a vatel ka utta,
Tatna, itna la sa in.

Thupi a hontuah ka kinem hi,
Lei a ka nna zawh chiang in;
Nuam a na khut uh let ka kinem,
Gallam tangtawn gam vak ah.

@ Labu 2019 
381 Gam Hoihzaw

Danial B Tonner
Ka mu gamnuam kei ding a om,
Lungsim maimit a ka et chiang;
Tua gam vak in eng singseng e,
Tua gam in vak silhpuan in nei.

    Aw itna gam, nuampen leh vak,
    Na thupina'n lei mial tanvak,
    Na luipiau nuam kou zong mu ding,
    Sunni suah a mialna bei chiang'.

Tua gam kilawm luipiau nuam ah,
Khawmial omlou, nitna omlou;
Tua mun tungte kikhen nawn lou,
Kumsawt kikhen dawnbang kituak.

A vante lei vante bang lou,
Ze hoihpenpen chi kim a dim;
Sunni tang tua mun ah kul lou,
Jan khawmial delhmang ding om lou.

Tua mun ah huihkhi sia lang lou,
Tenna gamnuam leh muanna ah;
Hondampan tua tenna mu thei,
Pathian Paradis sung nuam ah.

@ Labu 2019 
382 Van Inn Ah I Teng Ding

Ar Herberson
Van mun thupi hehpihna gam,
Misiangthoute Inn a hi;
Amau kiang a na ten theihna'n,
Leitung vante nusia in.

    Leitung nite a bei chiang in,
    Denchiang in Inn nuam sung ah;
    Misiangthoute tenna gam ah,
    Van Inn ah i teng ding.

Tangtawn Inn nuam thupi tak a,
Teng teng innkuan khat hi uh;
Huai inn nuam a tengsam ding in
Michih, nam chihte chial hi.

Hondampa sihna mun thupi,
Hehpihna thu a gen uh;
Kisakkholh hun a hih lai in,
A itna thu taksang in.

Khatkhata a paikhiak chiang un,
A kiam uh innkuan kim zong;
It teng ngaihteng khantawn mun ah,
Kim ni chih a om ding hiam?

@ Labu 2019 
383 Ka Ta Tujan Kaw' Om

Iii Alex. 57
Ka ta vakvai tujan kaw' om,
Ka ta ka hawmthawh penpen;
Khatvei ka lungdamna leh lamet,
Ka ta, it a ka thumsak?

    Aw, ka ta tujan kaw' om? (2)
    Itna'n ka lung dimlet aman a thei;
    Aw, ka ta tujan kaw' om?

Jing daikia bang in a siang a,
A nu khuk ngai a khukdin;
Tuabang mel, tuabang lungtang omlou,
Amah bang deihhuai omlou.

Aw bawi, tu'n nang hon mu thei leng,
Nidang a na mel hoih bang';
Na pau, na nuih in innsung nuamsak,
Damsung khawsa nuamtuamsak.

Kuan un, tujan ka ta zong un,
Kuan un, mun khempeuh zong un;
A nitna khempeuh tawh hon pi in,
Ken it lailai ing, hilh un.

@ Labu 2019 
384 Zekailou In Seem In

Ngaidih, manthatna janmial mulkimhuai nuai ah,
Laukha simsenglouh mang ding om uh;
Suahtakna thu theilou a mangjel te,
Nang na kitheihmawhbawl mai ding a hiam?
Amaute huh ding mi ngai uh,
Aw kinmeng in kinmeng in mang jel uh.

    Aw, zekai lou in sem in hun beima in,
    Tangtawn hinna lam theilou a mangte;
    Hinna Vak lam ah honpi inla,
    Tangtawn tangtawn a mangnawn lou ding in.

"Manthatna lampi jui a paite pi ding in,
Kei dia sem di'n kua a hiam kuan ding?
Sisan a ka leisa khial a mangte,
Aw amaute ka itna dai tuanlou;
Khelhna meipi'n sunchin tuam hi,
Tuin thou in, kuan in zong in, sem in."

Endih, tangtawn manthatna meipi kai nuai ah,
Mangthang panpih ngen aw te ngai in;
Tua aw gingte na ngilh mai ding hiam?
Amau huh di'n Pathian galvan la in;
Hanmial lam juan in kuankhia in,
Khial a puksate hon pikik meng in.

Tua tangthupha vakna lampi theisa eite'n,
Sihna janmial nuai a mangthangte;
Aw, khelhna meipi jing nuai a omte,
Hinna vak thu hilhlou ding i hi hiam;
Gam chih kil chih a om mite'n,
Tangtawn tangtawn hinna a theihna'ng un.

@ Labu 2019 
385 Ka Nu' Thumna

Ken mangngilh thei ngeikei hial ing,
Ka nu' thugen ken ka jak ni;
"Hon nusia ding maw, Bawi, tuin,
Na nu' thumna ngilh ngei ken," chi.

    A it huai lua ka ngaihsut chiang'
    Ka kiang' om bang Amah ka thei;
    Huihkhua pan aw huihkhi'n hon len,
    Ka nu' thumna hon theisak thak.

Ken mangngilh thei ngeikei hial ing,
Hon lungdamsak tawntung a aw;
Gamlapi ah ka taiman hang',
Ka nu' thumna thei gige ing.

Hunte bei zong mangngilh thei ke'ng,
Hon itna thu ka za lailai;
A tutna ngei a tu lai a,
Ka nu itpen thum in ka mu.

Ken mangngilh thei ngeikei hial ing,
Hondampa'n kei hon sinsak hun;
Ka khelh mawhna a thaisiat lai'
Tua ah ka nu' thumna dawng hi

    Toupa phat in hehpihna hang,
    Eite vantung ah kimu ding;
    Tua van innpi ah tengkhawm ding,
    Ka nu' thumna dawnna hi ding.

@ Labu 2019 
385A Ka Kha Na Hon Dampa Di'n

Elnathan
Ka kha na hondampa'n tunna kiang ah,
Thu ahon piata a, 
Tun ah Toupa ka deih ka teel dinga,
Nangthu kia ka ging ding.

    Ging ding, Ging ding, Ging ding
    Toupa non panpih leh nangkia gingding,
    Na sisan pha'n kei na hon leita a,
    Nang kia di'n ka hing ding.

Hehpihna in na chitna tun muding,
Na hon itna teng toh,
Toupa Jesu nang kia ka honbel ding,
Nang kia ka hon ging ding.

Nang na thei hi Toupa ka hat louh dan,
Vak mangkhak ka laudan,
Nangkia kiangah hatnate ka hon zong,
Hatna nang honpia in.

Tun ah Toupa nang phatla honsa ning,
Hehpihna honpia in,
Toupa kiang ah ka hong kipia chi in,
Kipak in sa ning.

Ngentu nang kiang a hongpaite Toupa,
Hon panpih in chite,
Kon panpih ding na chih gige bangin,
Tun tua ah kinga ung.

@ Labu 2019 
386 Mang Jesu Dungsun Ding

Rev Liankhaia
Toupa Jesu dungsun ding',
Hingdam a i om lai;
Pathian nna mah sem ding in,
I vuai gawp dong in zong;
Vantung pan hongkum suk a,
Mi khempeuh huai ding in;
Amah hinna hong pia hi,
I leibate dit na'ng.

    Aw Mang Jesu dungsun ding, (2)
    Aw Mang Jesu, aw Mang Jesu;
    Aw Mang Jesu dungsun ding.

Toupa Jesu dungsun ding,
Mi itna tawh dim ding;
Liangvai tate huai ding in;
Ei huhna kulte kiang',
Toupa Jesu dungsun ding',
Aman giloute it;
Khasiatna beitheilou in,
A lungsung kidim hi.

Toupa Jesu dungsun ding',
A kiang ah vathum le'ng;
Amah zong, Pa kiang thum ding'
Mual tung a kaltou hi;
Thawmhau takin tua mun ah,
Amah thum jankhua in;
A Pa deih bang nasep ding,
A an limpen ahi.

@ Labu 2019 
387 Mikhial Ka Hi

V. Hawla
Simlei ah zaw mikhual ka hi,
Aw ka ngai sek ngei e, ka inkuante;
Ka tam sung in buaina khempeuhten,
Tuilian bang in nisim hon len.

    Aw, hun hon daltu zaw a bei hun chiang,
    Tangtawn gam ka juan ding a;
    Tua ah ngailou in ka tenna mun,
    Buainate tawh ka pawtsan ding.

Lungkham dakging thang kimvelte
Leh buaina chiteng mauging ka jakten;
Ka tangtawn gam hon ngaisak semsem,
Ka Pa mel ni bang a tanna.

Ka zinna gam gamdai ah zaw,
Ka Lalgam lutpih tak ding ka neilou;
Hinna thukhah neilou hizen leng,
Khutvuak in ka gam ka juan ding.

Ka Lalgam in ni a ngailou,
A melhoihna in khawpi sung tanvak;
Vaihawmna Mangtutphah a tu in,
Phatna ging kilawmten a bawm.

@ Labu 2019 
388 Muang Om Nawn Ken

Lalhmingthang/Kamdinglien
Hunte tuibang in a liam a,
I khawvel damlai nite zong;
Ngak neilou in sun nichin in mual ah liam jel,
Khawvel pahna albang mangjel;
Zong in, nichin in ah nuam tang,
Muang om nawn ken, vualngaihte aw;
Tawpna ni a naita.

Hiai khawvel ah nopna zong in,
Sang tampi sihna in pi mang;
Hizong nopna mu leh neite nuamden omlou;
Muanna, bitna a chihlai un,
A tawpna un a honlap ding;
Muang om nawn ken, vualngaihte aw,
Tawpna'n honlap kha ding.

Aw, hongpai un vualngaihte aw,
Hotdamna thu hong ngaikhia un,
I Toupan hehpihna aw in a honsam hi;
Na hun kikhelsak sak nawn ken,
Na tawpna ding mulkimhuai hi;
Muang om nawn ken, vualngaihte aw,
Hun in ngak a neilou.

Sihna in zawhlah a neilou,
Natna in zong lauh a neilou,
Gawtmun in zong kuamah valhzawh louh a neilou;
Hotdamna thu na ngaih ken zaw,
Na tan ding zaw ka ngaingam lou;
Muang om nawn ken, vualngaihte aw,
Sihna in hon ngak hi.

@ Labu 2019 
389 Ka Nunna'n Toupa Ngai

G.Hwl
Khuakhal tuiva luileng,
Gammang bang ka tau a;
Tujing singdawn a simbu hambang,
Khuakhal tui omlouhna,
Sakhi bang ka tau a;
Ka nunna'n Toupa ngaiin ka tauden e.

    Nang tawh lou in
    Nunna ching lou;
    Itna leh ngaihna Nang kiang a omte;
    Hong neisak kik aw, Toupa.

Mawhna guam sung a kia,
Sakhi thang awk bang in;
Mualsang khuva bang in ka tau a,
Ka omna khimkhua jing
Sung gilkial a na a;
Ka nunna'n Toupa ngaiin ka tauden e.

Itna phuntong palbawm,
Vasa bang i kholh lai;
Nunnuam sian vontawi lia leh tang tawh,
Itna ningtui ka dawn
Lai nite ka ngai a;
Ka nunna'n Toupa ngai in ka tauden e.

@ Labu 2019 
390 Simlei Ah Khualzin Ka Hi

Thongkhosat
Simlei ah zaw khualzin ka hi,
Ka khualzinna a bei mateng;
Simlei hinna ka khit chiang in,
Van khawpi a lengta ding.

    Van khawpi a ka len chiang in,
    Ka khualzinna a bei chiang in;
    Lungdon kahna Aigupta zaw,
    Ngai nawn lou ding van gam ah.

Simlei ah zaw khualzin ka hi,
Siatna tuipi kihot lai ah;
Khemna huihpi bang in a nung,
Toupa nang hon panpih in.

Simlei ah zaw khualzin ka hi,
Ka khualzinna sawt nawnlou ding;
Ka khualzinna ka khit chiang in,
Van khawpi a lengta ding.

@ Labu 2019 
391 Kikhopna Thupi!

Ira D. Sankey
Jing nisuak vak thupi bang a,
Pathian' Tapa hong kum chiang',
A vanglian vak khua vannuai a mi'n mu ding;
Kawl kimvel a namchih lai a
Ama' midik samkhawm ding;
Tatsa mite kikhopna thupi hi ding.

    Tungnungpen a kikhopna nuam,
    Nop kiamtheilou gam a kikhopna,
    Hehpihna gam tungnungpen' kikhopna,
    Tatsate tenna khawpi nuam
    Tungnungpen a kikhopna!

Thianmang tung a lungdamna mu,
Phamsa thelbang hong thawh chiang',
Hankhuk sung leh tuipi jalna tuangnungsia'n,
Kituakkhawm ding thangvan jawl ah
Tung kawlva bang lamtou ding;
Si leh hingte kituahkhawmna om ding hi.

Thangvan khawpi sunni bang tang,
Nat leh sat omlouhna gam;
Awlna luipi gei a i kimuh chiang in,
Thianmang siang ah phamsate tawh
Thangvan' nunnuam in leng ni,
Khen nawn lou dia kikhopna ni hi ding hi.

Toupa Jesu hong kum hun ding,
Niteng in hong nai deuhdeuh;
Mitphiat kal lou a limdanna ding hong nai;
A chiam ni thupi hong naita,
Mitphiat kal lou' limdang in,
Thangvan khawpi i tungtou ding, denchiang in.

@ Labu 2019 
392 Angelte Hong Un

W.B. Bradley
Ka damsung ni niteng in kiam, Taina mualsuah dekta'ng;
Ka haksatnapente beita, Ka vualzawh na'ng naita.

    Hong un, angelte, Ka kim ah hong ding un;
    Na khajak tung ua tuang in hon pi un,
    Ka tangtawn inn nuam ah. D.S.

Lawmvual lungtuak misiangte kiang', Kei zong tung dekta ing;
Jordan luigei dai nawkta ing, Tua lui kan dekta ing.

Ka van inn nuam tung dekta ing, Ka kha'n nakpi'n la sa ;
En vaw, van misiangte hong pai ! Khajap gingte za veng.

Kei dia sisan luang a si a, Khelhnate siangsak a ;
Vualzawhna hon pepa kiang ah, Ka lunglawp hon tun un.

@ Labu 2019 
393 Mualtung A Innpi

Ira Stanphil
Lei ah zaw ka inn simmawhhuai nipnep tawh
Neih leh lam tawm tawh lungkim lel ing ;
Tatsate tenna tunglam khawpi ah bel,
Ngun a kijem pen kham innpi deih ing.

    Tua mualtung zek ah tenna innpi nei ing,
    Tua gam tanpha a kitek ngeilou ding;
    Tua kham khawpi ah, vakvai nawnlou ding in,
    Ni khat ni chiang in tengdenta ning.

Khemna, ze-etna, lunggim ka thuak jel hang',
Tanglai kamsang bang' suang ka khap hang',
Lei ah tenna munkip ka neih louh hang in,
Ama'n hon peding innpi kei ading.

Lelliang a sanggah, simmawh, hon chi ke'n aw,
Ka lungkia lou hi, vantung juan hi'ng;
Lei a khualzin lel, khawpi a kip zong hi'ng,
Innpi tawh, kumpilukhu tawh deih hi'ng.

@ Labu 2019 
394 Simlei Buaihuaina Khen Ah

Simlei buaihuaina khen tunglam ah,
Toupa'n gam khat hon sehsak;
Tua mun a mitelte' tenna ding in, (2)
Mang' lemgel ahoih leh thuk ahi. (2)

    I khawsakna uh van ahi ngal a,
    Tua pan in Hondampa i ngak gige;
    Bangkim a thu'n a hih theih man in,
    I niamlai pumpi thupi'n hon bawlsak ding.

Simlei ah zaw ling leh khau tam a,
Gu leh thang in dim zouta;
Ginna kha jak in lengsang chiat ve ni, (2)
Toupa' bawlsa vansang nunnuam ah. (2)

Lengleng lehang tungthangvan sang ah,
Nuai simlei tuangnung sia in;
Sih leh nat lungjinna khen tunglam ah, (2)
Van Mang lungdamsak tei ding hi hang. (2)

Tunglam maimit suantou gige in,
Hondampa na ngak ve ni;
Tunglam, tunglam, tunglam en gige in,
Honpi ding van a khawsa i hi. (2)

@ Labu 2019 
395 Ka Lungkimta Ding

T.N. Pannell
Tunglam a gamchiam ka tun a la ka sak chiang in,
Ka lungkimta ding;
Hondampa Khrist' tatna hehpihna ka phat chiang in,
Ka lungkimta ding.

    Ka lungkimta ding. (2)
    Toupa' omna mun a ken zong
    Tawl ka ngak chiang in,
    Ka lungkimta ding.

Sih ngei nawnlouhna khawpi a kei ka tun chiang in,
Ka lungkimta ding;
It leh ngaihte tawh kimu ding, kikhen nawnlou ding,
Ka lungkimta ding.

Tua luigal a tatsate ka muh kimtak chiang in,
Ka lungkimta ding;
Tua mun a angelte tawh phat la ka sak chiang in,
Ka lungkimta ding.

@ Labu 2019 
396 Damsung Ni Sim Ka Siamta

B.Lalthlengliana
Ka lei damsung ni kihei liam jel ah,
Natna leh mangbat, kial leh lungjinna,
Sum leh pai taksap leh gentheihnate'n
Honchim vel mahleh mun tangzou nawnlou.

    Leigam buaina leh sihna hong tungte'n
    Ka hinna gam Khrist a lingsak ngei lou;
    Mang lemgel hongtung ka hun tuah jel ah,
    Buai kei veng damsung ni sim ka siamta.

Mang lemgel louh a thiltung him omlou,
Thil om lelte zong om ding him ahi;
Thil lamdang leh thil thak tuam zong om lou,
Tangtawn a Mang' lemgel ngen a na hi.

Mun leh gam tuam bik zong na omlou hi,
Mun manpha leh man tawm zong om tuanlou,
Milian leh mineu, Mang leh gentheita,
Lunglualna Zion tang a leng i hi.

@ Labu 2019 
397 Immanuel Hong Nai In

Ka lenna uh zoukuam gam,
Mang nunnem gam hong suak hen;
Honpa ngaiin kikou ung,
Immanuel hong nai in.

    Na mel muta ung, Toupa,
    Lemna lenkawl hong engta;
    Kalvari anbang itna'n,
    Pumkhat in hon bawlta.

Nunbang nuam in kipak ni,
Setan kulhpi a chimta;
Dawi leh jinmang vuallelta,
Itna gam dingkipta in.

Kalvari mual etlawm pen,
Lemna Mang Khrist hong thuakna;
Namchih zata lailung ah,
Itna tuipi luanglet hen.

Aw nang khros vang a ka lawm,
Lungsim munkhat pu jel in,
Itna chibai konbuk hi;
Nunnuam in la sa jel ni.

@ Labu 2019 
398 Toupa Hong Sang In

S. Jamdoulian
Nuntom pakpalh bang lel ka simlei
Tangbang damlai hun leh nite,
Vulpah ding hizong leh;
Pal zatamte'n Toupa pampaih in,
Simlei pallunte zou zong leh,
Ken bel Toupa di'n zang ning e.

    Toupa aw, hong sang in,
    Ka pallutnate hatlou zong leh,
    Nang ading in hong pia ing e. D.S.

Anbang itna simthu hemlam a
Naubang a sangte vang in maw,
Na mel lenglou zong leh;
Silpak etlawm namtui a leng hiau
Hiau bang in maw kei zong Toupa,
Na gim ka duang ah theng lou ding.

@ Labu 2019 
398A Vaak Sak In

Fanny Crossbee
Toupa hiai leitung khomial ah,
Zingsol aksi bang taangin,
Na tatna sisan pha vangin,
Tangtawn nunnop hinna pia'n.

    Aw Toupa solnou bangtaangin,
    Tuipi galgam gamla ah,
    Nang non itna simthu hoihpen,
    A mawka piakna chiam hi.

Khomialna mun hiai leitung ah,
Misi dingte nang gum in,
Kumbei, nibei, hunbei beita,
Awlmoh in aman ma un.

Na thu chiam thupi leh siangthou,
Gospel simthu lel unla,
Huan nakiang uah ka om zel ding,
Chi-a na thuchiam hilh in.

@ Labu 2019 
399 Na Omna Deihhuai

Rev. T. Pum Zathang
Toupa na omna deihhuai hinah e,
Nang omna ah khimkhua jing ngeilou ;
Na siang ah ngabang leng nuam ing e,
Nuai jinmang in palbang hon nang.

Toupa, na siang ah hong leng nuam ing e,
Muikhawjin in thilhingte'n hon phat;
Kei zong Toupa, na omna ngai in.
Zion Pathian mai' khukdin ing.

Toupa, muikhawjin in hon ompih in,
Ka hinna hon bawlhoihsak jel in;
Gitlouhna puan inn a ka om sung,
Aw Jesu, sawnban honkai in.

Toupa, kong thumna na bil hon dawh in,
Sunni tum in kon samsam ngal a;
Sepaihte Toupa, koi' om na hiam?
Galdouna ah hon panpih in.

Toupa, galzou a na kiang kong chiah chiang',
Na dikna nivak hoihtak mai ah;
Belamnou thahsa thounawn, angel
Siangte tawh phat kal ngaklah ing.

@ Labu 2019 
400 Mang Khrist Hon Puak Damna

Rev. Thangngur
Aw vansin mizan pak ve ni,
Van Mang in hotdamna kim hon pia hi;
Itna thuk libang ching hi;
I Mang Khrist leh i Pa'n
Lung kituak a muanhuai in,
Gilou hotdam ding lel uh.

    Van a kim in hong kikhen,
    Damna thu gen nading in;
    Simlei mizata ding in,
    Mang Khrist in hon puak hi;
    Aw a sung ah lut meng un,
    Vanlam paipih kik ding hi.

Kamsangte'n a na genkholh uh,
Mang David in a limkha kipahpih;
Pahna kim van diktatna'n,
Mang Khrist mel hong kilang;
Van Sharon pal hon piak pen,
Bangzahta'n pak ding i hiam?

"Kei Thutak, van paina lampi,
Leh Hinna ka hi," Mang in a chi;
Gelsiampa lemgel bang a,
Van Mang lempih loute'n,
Sihna pan hong kipan in,
Sih nihna tang ding uhi.

@ Labu 2019 
401 Ka Kipak Ngei

Aw Kalvari tang galin ka don a,
Ka Hondampa hong thuakna tang;
Tua tang lauhuai leh mulkimhuai tung ah,
Ka thuak sikin a thuak.

    Ka kipak ngei, Toupa ka kipak ngei,
    Hichitel a itna lamdang;
    Gensiam kei ve'ng hoih hina tel chia maw,
    Hon phat chim kei ning e.

Hichi lawmlawm tel a itna lamdang,
Khelhna tuipi a tumsate;
Itna ziak a Na hon pikhiak man in;
Nang kia honjuita ning.

Na sisan in a hong zalenna gam,
Tua mun a hon pitung ding in;
Na Laukha a paibang n'on kop man in,
Ka lung a kim ngei e.

Genchim theikei ning e, Na hon itna,
Khawvel thupina genlou in;
Anbang n'on itna thu kia gen ning e,
Toupa, hon panpih in.

Halleluia Amen, Halleluia,
Amen, Amen, Halleluia;
Toupa vualzawlna chiteng hon petu,
Na min thupi hen aw.

@ Labu 2019 
402 Nundan Ka Hong Siamta

Evan. Thangzual
Hiai khawvel ah zaw gingtu a tam ngei e,
Hizong gingtu nundan siam a tawm ngei e;
Hizong puakgik pua nun tawldamloute din,
Nundan siam hon sinsaktu Jesu ahi.

    Nundan ka hong siamta (2)
    Hon sinsaktu Mang Jesu Amah ngei ahi;
    Lungkim jel ka chingta (2)
    Lungkimna hon sinsaktu Jesu ahi.

Sum leh pai hauhsakna duhamnate in,
Hunta chih nei ngeilou lungkim zawh haksa ;
Sanggah gentheite zong Jesu panglou in,
Thuaksiam dan omlou hi lungkim zawh haksa.

Gentheih dan ka siamta, hauhsak dan ka siamta,
Niangletai, gilkial a omdan ka siamta;
Anbang hon it Toupa ka bangkim a hi,
Hon hihhatpa vang in bangkim ka hihthei.

Khrist itna pan bangmah in honkhen lou ding,
Lauhna lungkhamna leh haksatnate'n zong;
Nopna leh muanna ah hon pitu ahi,
Hon hihhatpa' vang in bangkim ka hihthei.

@ Labu 2019 
403 Jesu Neih Hinna Nuam

Chungkhojang
Jesu neih hinna nuam,
Kipahna thuguk hi;
Ka kha ah muanna honpia,
Jesu neih kia kipahna.

    Jesu neih pilna bulpi,
    Jesu neih hauhna bukim;
    Jesu neih zaw, Vannuai toh kikhenna.

Jesu ka nei hi gen
Kimvel ning vannuai ah;
Ginna in ka muchianta,
Khros tunga a sihna mel.

Jesu neih hinna nuam,
Mihaute'n nei zoulou;
Mipilte'n theisiamlou uh,
Kua ziak a dangtak hi hiam?

Van Kanan ka inn ding,
Leitung ka khualzinna;
Aigupta a haksa lua,
Ka Mang Jesu honpi in.

@ Labu 2019 
404 Van Ah Gou Kholta Ning

Upa Thuamzadam
Simlei thupinate nisim ka machiang ah,
Gou hoih pen bangin pallun zong leh,
A hoihna tengsang in Mang Jesu ka tel zaw;
Ken gou kholta ning e Van ah.

    Leikha leh tuiek in a neksiatna lei ah,
    Ken gou kholkei ning e;
    Leikha leh tuiekte nek siatlouhna Van ah,
    Ken gou kholta ning e.

Simlei mi zatamte'n muanna, bitna chiin,
Sesum libang chinna simlei ah;
Machiang ngaihkhua tuah in leigoute kholzong le'h,
Ken gou kholta ning e Van ah.

Simlei thupinate tomkal sung hongbei dia,
Hong kilang pah ding Van thupina,
Setheilou, ninbanglou, tullou tangtawn hinna;
Van ka tun chiang ka luah ding hi.

@ Labu 2019 
405 Enven Ka Ten Na'ng Gamnuam

Evan. Langdoukhup
Enven ka ten na'ng gam nuam leimite'n a tel zawhlouh,
Mizawng mipoite leh tagahte nopsakna mun;
Kei hong simmawh kha ken maw;
Inn leh lou ka neihlouh hang,
Lei inn sanga pha zaw van ah innuam ka nei hi.

    Ngaklah veng tua khuapi ka tun hun ding,
    Tou Jesu a khutpawn ka let ni chiang;
    Lungdamna khituite a luang ding a,
    Kei hong Honpa aw chi'n lungdam in la ka sa ding.

Enven Tunou anglai ah, melsia mipoi tampite,
Vanmi bang mel etlawm Toupa'n bawlpha khin zou a;
Lei a i kousiatnate kham lukhu in khuta uh,
A lutung te ziahziah suang manpha tawh kizem hi.

Sihna hanmual hong liamsan apaisa it leh ngaihte'n,
Hi leimun siatna gam nusia in hongpai un chi;
Kei ngai in kap kei unla, kei omna ah hong pai un,
I tun ding hong ngaklah van khuapi pan khut hong van.

@ Labu 2019 
406 Gamdai Khen Ah

Upa Thuamzadam
Ka khualzinna leitung gamdai ahi,
Toupa' hon chiam Kanan gam luah ding in;
Buaina meipijing leh tui kihot lai ah,
Galkai nuam veng Jordan luigal gamdai khen ah.

    Gamdai khen ah pichinna mun tuang ka tun chiang,
    Senlai hinkhua gamdai ngainawn kei ning,
    Mihinglui sihna Jordan gal ka kai chiang in.

Ka it lawmvual, nu leh pa te thou un,
Pathian thutak galvan lakhawm nihang;
Toupa sihna leh thawhnawnna koppih in,
Nithum nung chiang i kai ding uh gamdai khen ah.

Toupa hon chiam Kanan gam i tun chiang,
Kidouna siangthou ah i pang sam ding;
Thawnpiak mana zaw om nawnta lou ding hi,
Kanan pallun zouta nihang gamdai khen ah.

Leitung hinna gamdai gimhuai khen ah,
Vualzoute' luah dinga Toupan a bawl;
Toupa' thupina leh siangthouna silh in,
I leng ding uh Van Jerusalem thak nuam ah.

@ Labu 2019 
407 Zogam Lei Nibang Hong Tanghen

Pasian melhoihna itna maitaina leh
Kalvari khuavak nibang hong tang hen;
Mittaw khuamial sungpan a sap Zoumite'n,
Mawhna kulhsungpan gupna a ngahta.

    (I Pasian) Minthang hen, Minthang hen.
    I Pasian minthang ta hen.
    (Zogamlei) Thawn sak un, Thawnsak un,
    Mualkuam zanglei thawnsak un;
    Toupan lam man honglak in,
    Hong gual zohpih ding,
    Tang zai hen, Tangzai hen,
    Zogamlei nibang hong tang hen.

Gupkhiatna thupha leitung mun khempeuh ah,
A kihilh nang in sep ding i nei hi;
Khitui leh kha toh i sepna khempeuhte,
Toupa gam zai hen, tangzai tawntung hen.

Lamdang itna sisan toh kei hongtan khia,
Leipan vantung kahlei hong dohsak zou;
Sihna pan gualzou vangletna toh thoukhia,
Tawntung pan tawntung min thang denta hen.

@ Labu 2019 
407A A Hon Itna Phat In Lasa Ni

Francis Bottom
A hon itna phatin lasa ni,
Aman hon itna tawp ngeilou hi;
Salbang hon tatna sisan vangin,
Kum sawta min pahpih i sa ding.

    Denchiangin...nunnuam in,
    Chiaukuam gei kilawm ah kituakni,
    Denchiangin...nunnuam in,
    Chiaukuam gei kilawm ah kituakni.

Sisan vangin Pathian taklam ah,
Khantawn hinna leh nunnopna om;
Mi tampi din hinna tui aluang,
Tua tui ah Toupa'n hon sil ding hi.

A hon itna vang i zou lai in,
A min vangin nunnop na'n i dim;
Thangvan itun chiang bang om nawn dia,
Belamnou siangthou la oih pih ni.

A mina ikituah khawm chiangin,
Khantawn in nunnuam ah hon sawl dia,
Nunuam in i pa inn ah tungni;
Khantawna tenna ding gam nuam ah.

Silh puanzak nuai bang i omlai,
I thupipen siangthouna hi hen;
A khut ah manglukhu i nei dia!
Amaanna vanglianpi i mu ding.

@ Labu 2019 
408 Toupa Kipahthu Kon Hilh

Upa Thuamzadam
Ka Pa uh Van thupi a om,
Na min phat in om tawntung hen;
Jin tengkhawi pan salbang suah dia
Hehpih a nong kankhiak ziak in,
Toupa na kiang kipahthu k'on hilh.

    Thilhoih tanchin kipah huai,
    Tunte khe a kilawm;
    Non hotdamtak ziak in Toupa
    Na kiang kipahthu kon hilh.

Na hon it vang a it tute,
Tuipi gal gamvangla apan;
Tangthupha meivak hon tawi a,
Hinna lam hong hilhte ziak in,
Toupa na kiang kipahthu kon hilh.

Kei bang a saltang, khate dia,
Pawtna Jubili dak khen din;
Mittaw te mit hihvak ding a,
Kha Siangthou non piak takziak in;
Toupa na kiang kipahthu kon hilh.

Jerusalem leh Judia gam,
Samari leh kawlmong pha in;
Nang dia theihpihtu hi ding a,
Na ompihna non chiam ziak in;
Toupa na kiang kipahthu kon hilh.

@ Labu 2019 
409 Aw Lamdang Lua

Sialkhopau
Jesun itnan sihna pan hong gumkhia,
Mikhial kei a ding in a sisan luangkhia,
Mangthang, mikhial, gilou, kihhuai pen in,
Vanglian a ka tuahding tel!

    Aw kei bang leltak in vanglian a ka tuah ding,
    Lamdang, aw lamdang lua;
    Aw kei bang leltak in vanglian a ka tuah ding,
    Lamdang, aw lamdang lua!

Aw A itnan Jesun hong gumkhia zou,
Phulouh vangletna toh kei hongpom lai a,
Mangthang, mikhial, gilou, kihhuaipen in,
Vanglian a ka tuah ding tel!

Tua vangletna piandang sisan vang hi,
Piandang vangletna hi ka tandia lawmlou,
Mangthang, mikhial, gilou, kihhuaipen in,
Vanglian a ka tuah ding tel!

Vantung ka tun ding a ka la ding hiai,
Piandang sisan vang in vangletna kei a;
Mangthang, mikhial, gilou, kihhuaipen in,
Vanglian a ka tuah ding tel!

@ Labu 2019 
410 Ni Thupi Pen Hongtung Ding

Lei gimhuai gam sihna mun a,
Tangtawn taikhuaval ngakte;
Lailung muanga na lusute,
Toupa tuak din phawng halh un.

    Ni thupipen tuang hongtung ding,
    Kawlni suak bang in i Toupa a hongvak dia;
    A aw ziak in han a omte thou ding,
    Van leh meipi kal ah;
    Khensate toh i Toupa
    Tuak din i lengtouta ding.

Lungkham kapte taiin nuam un,
Hun sawt lua ngak nawnlou ding;
Lungkham mauna in van a thawn,
Toupa ngaihdan buai nawn lou.

I Toupa' simthu chiam bangin,
Hun kilamdang thil hong thak;
Lungsim khial gilou silsiang in,
Laukha Siangthou samlut in.

Lei leh van thil tengteng sangin,
Munuam veng ka Hondampa,
Kei dia saron pak bang na lut-
Ni ding tuang hongtung sak in.

@ Labu 2019 
